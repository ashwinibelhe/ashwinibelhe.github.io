<html>
<head>
<meta http-equiv="content-type" content="text/html; charset=utf-8">
<title>
ब्रह्मवैवर्तपुराणम्   -  द्वितीयं प्रकृतिखण्डम्   -  प्रथमोऽध्यायः 
</title>
<link rel="stylesheet" type="text/css" href="../css/brahmav.css"> 

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-01-30.htm">मागील अध्याय</a>
</div>
<div class="nex">
<a href="adhyaya-02-02.htm">पुढचा अध्याय</a>
<br></div><br>

<p class="hdr1">
ब्रह्मवैवर्तपुराणम्</p>
<p class="hdr2">
द्वितीयं प्रकृतिखण्डम्  - प्रथमोऽध्यायः </p>
<p class="hdr3">
प्रकृतिस्वरूपतद्‌भेदवर्णनम् - </p><br>

<p class="shl">

नारद उवाच<br>
गणेशजननी दुर्गा राधा लक्ष्मीः सरस्वती । <br>
सावित्री वै सृष्टिविधौ प्रकृतिः पञ्चधा स्मृता ॥ १ ॥ <br>
आविर्बभूव सा केन का वा सा ज्ञानिनां वरा । <br>
किंवा तल्लक्षणं ब्रूहि साऽभवत्पञ्चधा कथम् ॥ २ ॥ <br>
सर्वासां चरितं पूजाविधानं कथमीप्सितम् । <br>
अवतारं कुत्र कस्यास्तन्मां व्याख्यातुमर्हसि ॥ ३ ॥ <br>
नारायण उवाच<br>
प्रकृतेर्लक्षणं वत्स को वा वक्तुं क्षमो भवेत् । <br>
किंचित्तथाऽपि वक्ष्यामि यच्छ्रुतं धर्मवक्त्रतः ॥ ४ ॥ <br>
प्रकृष्टवाचकः प्रश्च कृतिश्च सृष्टिवाचकः । <br>
सृष्टौ प्रकृष्टा या देवी प्रकृतिः सा प्रकीर्तिता ॥ ५ ॥ <br>
गुणे प्रकृष्टसत्त्वे च प्रशब्दो वर्तते श्रुतौ । <br>
मध्यमे कृश्च रजसि तिशब्दस्तमसि स्मृतः ॥ ६ ॥ <br>
त्रिगुणात्मस्वरूपा या सर्वशक्तिसमन्विता । <br>
प्रधाना सृष्टिकरणे प्रकृतिस्तेनकथ्यते ॥ ७ ॥ <br>
प्रथमे वर्तते प्रश्च कृतिः स्यात्सृष्टिवाचकः । <br>
सृष्टेराद्या च या देवी प्रकृतिः सा प्रकीर्तिता ॥ ८ ॥ <br>
योगेनाऽऽत्मा सृष्टिविधौ द्विधारूपोबभूवसः । <br>
पुमांश्च दक्षिणार्धाङ्गो वामाङ्गःप्रकृतिः स्मृतः ॥ ९ ॥ <br>
सा च ब्रह्मस्वरूपा स्यान्माया नित्या सनातनी । <br>
यथाऽऽत्मा च तथा शक्तिर्यथाऽग्नौ दाहिका स्मृता ॥ १० ॥ <br>
अत एव हि योगीन्द्रः स्त्रीपुंभेदं न मन्यते । <br>
सर्वं ब्रह्ममयं ब्रह्मञ्छश्वत्पश्यति नारद ॥ ११ ॥ <br>
स्वेच्छामयस्येच्छया च श्रीकृष्णस्य सिसृक्षया । <br>
साऽविर्बभूव सहसा मूलप्रकृतिरीश्वरी ॥ १२ ॥ <br>
तदाज्ञया पञ्चविधा सृष्टिकर्मणि भेदतः । <br>
अथ भक्तानुरोधाद्वा भक्तानुग्रहविग्रहा ॥ १३ ॥ <br>
गणेशमाता दुर्गा या शिवरूपा शिवप्रिया । <br>
नारायणी विष्णुमाया पूर्णब्रह्मस्वरूपिणी ॥ १४ ॥ <br>
ब्रह्मादिदेवैर्मुनिभिर्मनुभिः पूजिता सदा । <br>
सर्वाधिष्ठातृदेवी सा ब्रह्मरूपा सनातनी ॥ १५ ॥ <br>
यशोमङ्गलवर्मश्रीसत्यपुण्यप्रदायिनी । <br>
मोक्षहर्षप्रदात्रीयं शोकदुःखार्तिनाशिनी ॥ १६ ॥ <br>
शरणागतदीनार्तपरित्राणपरायणा । <br>
तेजःस्वरूपा परमा तदधिष्ठातृदेवता ॥ १७ ॥ <br>
सर्वशक्तिस्वरूपा च शक्तिरीशस्य संततम् । <br>
सिद्धेश्वरी सिद्धरूपा सिद्धिदा सिद्धिदेश्वरी ॥ १८ ॥ <br>
बुद्धिर्निद्रा क्षुत्पिपासा छाया तन्द्रा दया स्मृतिः । <br>
जातिः क्षान्तिश्च शान्तिश्च कान्तिर्भ्रान्तिश्च चेतना ॥ १९ ॥ <br>
तुष्टिः पुष्टिस्तथा लक्ष्मीर्वृत्तिर्माता तथैव च । <br>
सर्वशक्तिस्वरूपा सा कृष्णस्य परमात्मनः ॥ २० ॥ <br>
उक्तः श्रुतौ श्रुतगुणश्चातिस्वल्पो यथाऽऽगमम् । <br>
गुणोऽस्त्यनन्तोऽनन्ताया अपरां च निशामय ॥ २१ ॥ <br>
शुद्धसत्त्वस्वरूपा या पद्मा च परमात्मनः । <br>
सर्वसंपत्स्वरूपा या तदधिष्ठातृदेवता ॥ २२ ॥ <br>
कान्ता दान्ताऽतिशान्ता च सुशीला सर्वमङ्गला । <br>
लोभान्मोहात्कामरोषान्मदाहंकारतस्तथा ॥ २३ ॥ <br>
त्यक्ताऽनुरक्ता पत्युश्च सर्वाद्या च पतिव्रता । <br>
प्राणतुल्या भगवतः प्रेमपात्री प्रियंवदा ॥ २४ ॥ <br>
सर्वसस्यात्मिका सर्वजीवनोपायरूपिणी । <br>
महालक्ष्मीश्च वैकुण्ठे पतिसेवापरायणा ॥ २५ ॥ <br>
स्वर्गे च स्वर्गलक्ष्मीश्च राजलक्ष्मीश्च राजसु । <br>
गृहे च गृहलक्ष्मीश्च मर्त्यानां गृहिणां तथा ॥ २६ ॥ <br>
सर्वेषु प्राणिद्रव्येषु शोभारूपा मनोहरा । <br>
प्रीतिरूपा पुण्यवतां प्रभारूपा नृपेषु च ॥ २७ ॥ <br>
वाणिज्यरूपा वणिजां पापिनां कलहङ्करी । <br>
दयामयी भक्तमाता भक्तानुग्रहकारिका ॥ २८ ॥ <br>
चपले चपला भक्तसम्पदो रक्षणाय च । <br>
जगज्जीवन्मृतं सर्वं यया देव्या विना मुने ॥ २९ ॥ <br>
शक्तिर्द्वितीया कथिता वेदोक्ता सर्वसंमता । <br>
सर्वपूज्या सर्ववन्द्या चान्यां मत्तो निशामय ॥ ३० ॥ <br>
वाग्बुद्धिविद्याज्ञानाधिदेवता परमात्मनः । <br>
सर्वविद्यास्वरूपा या सा च देवो सरस्वती ॥ ३१ ॥ <br>
सुबुद्धिः कविता मेधा प्रतिभा स्मृतिदा नृणाम् । <br>
नानाप्रकारसिद्धान्तभेदार्थकल्पनाप्रदा ॥ ३२ ॥ <br>
व्याख्याबोधस्वरूपा च सर्वसन्देहभञ्जनी । <br>
विचारकारिणी ग्रन्थकारिणो शक्तिरूपिणी ॥ ३३ ॥ <br>
सर्वसंगीतसंधानतालकारणरूपिणी । <br>
विषयज्ञानवाग्‌रूपा प्रतिविश्वं च जीविनाम् ॥ ३४ ॥ <br>
ययाविना च विश्वौघो मूकोमृतसमः सदा । <br>
व्याख्यामुद्राकरा शान्ता वीणापुस्तकधारिणी ॥ ३५ ॥ <br>
शुद्धसत्त्वस्वरूपा या सुशीला श्रीहरिप्रिया । <br>
हिमचन्दनकुन्देन्दुकुमुदाम्भोजसन्निभा ॥ ३६ ॥ <br>
जपन्ती परमात्मानं श्रीकृष्णं रत्‍नमालया । <br>
तपःस्वरूपा तपसां फलदात्री तपस्विनी ॥ ३७ ॥ <br>
सिद्धिविद्यास्वरूपा च सर्वसिद्धिप्रदा सदा । <br>
देवी तृतीया गदिता श्रीयुक्ता जगदम्बिका ॥ ३८ ॥ <br>
यथागमं यथाकिंचिदपरां संनिबोध मे । <br>
माता चतुर्णां वेदानां वेदाङ्गानां च च्छन्दसाम् ॥ ३९ ॥ <br>
संध्यावन्दनमन्त्राणां तन्त्राणां च विचक्षणा । <br>
द्विजातिजातिरूपा च जपरूपा तपस्विनी ॥ ४० ॥ <br>
ब्राह्मण्यतेजोरूपा च सर्वसंस्कारकारिणी । <br>
पवित्ररूपा सावित्री गायत्री ब्रह्मणः प्रिया ॥ ४१ ॥ <br>
तीर्थानि यस्या संस्पर्श दर्शं वाञ्छन्ति शुद्धये । <br>
शुद्धस्फटिकसंकाशा शुद्धसत्त्वस्वरूपिणी ॥ ४२ ॥ <br>
परमानन्दरूपा च परमा च सनातनी । <br>
परब्रह्मस्वरूपा च निर्वाणपददायिनी ॥ ४३ ॥ <br>
ब्रह्मतेजोमयी शक्तिस्तदधिष्ठातृदेवता । <br>
यत्पादरजसा पूतं जगत्सर्वं च नारद ॥ ४४ ॥ <br>
देवी चतुर्थी कथिता पञ्चमीं वर्णयामि ते । <br>
प्रेमप्राणाधिदेवी या पञ्चप्राणस्वरूपिणी ॥ ४५ ॥ <br>
प्राणाधिकप्रियतमा सर्वाद्या सुन्दरी वरा । <br>
सर्वसौभाग्ययुक्ता च मानिनो गौरवान्विता ॥ ४६ ॥ <br>
वामार्धाङ्गस्वरूपा च सुगुणैस्तेजसा समा । <br>
परावरा सर्वमाता परमाद्या सनातनी ॥ ४७ ॥ <br>
परमानन्दरूपा च धन्या मान्या च पूजिता । <br>
रासक्रीडाधिदेवी च कृष्णस्य परमात्मनः ॥ ४८ ॥ <br>
रासमण्डलसम्भूता रासमण्डलमण्डिता । <br>
रासेश्वरी सुरसिका रासावासनिवासिनी ॥ ४९ ॥ <br>
गोलोकवासिनी देवी गोपीवेषविधायिका । <br>
परमाह्लादरूपा च सन्तोषामर्षरूपिणी ॥ ५० ॥ <br>
निर्गुणा च निराकारा निर्लिप्ताऽऽत्मस्वरूपिणी । <br>
निरीहा निरहंकारा भक्तानुग्रहविग्रहा ॥ ५१ ॥ <br>
वेदानुसारध्यानेन विज्ञेया सा विचक्षणैः । <br>
दृष्टिर्दृष्टा सहस्रेषु सुरेन्द्रैर्मुनिपुंगवैः ॥ ५२ ॥ <br>
वह्निशुद्धांशुकाधाना रत्‍नालंकारभूषिता । <br>
कोटिचन्द्रप्रभाजुष्टश्रीयुक्ता भक्तविग्रहा ॥ ५३ ॥ <br>
श्रीकृष्णभक्तदास्यैकदायिनी सर्वसंपदाम् । <br>
अवतारे च वाराहे वृषभानुसुता च या ॥ ५४ ॥ <br>
यत्पादपद्मसंस्पर्शपवित्रा च वसुंधरा । <br>
ब्रह्मादिभिरदृष्टा या सर्वदृष्टा च भारते ॥ ५५ ॥ <br>
स्त्रिरत्‍नसारसंभूता कृष्णवक्षःस्थलोज्ज्वला । <br>
यथा धने नवधने लोला सौदामिनी मुने ॥ ५६ ॥ <br>
षष्टिवर्षसहस्राणि प्रतप्तं ब्रह्मणा पुरा । <br>
यत्पादपद्मनखरदृष्टये चाऽन्त्यशुद्धये ॥ ५७ ॥ <br>
स्वप्नेऽपि नैव दृष्टा स्यात्प्रत्यक्षे तु च का कथा । <br>
तेनैव तपसा दृष्टा भूरिवृन्दावने वने ॥ ५८ ॥ <br>
कथिता पञ्चमी देवी सा राधा परिकीर्तिता । <br>
अंशरूपा कलारूपा कलाशांशसमुद्‌भवा ॥ ५९ ॥ <br>
प्रकृतेः प्रतिविश्वं च रूपं स्यात्सर्वयोषितः । <br>
परिपूर्णतमाः पञ्चविधा देव्यः प्रकीर्तिताः ॥ ६० ॥ <br>
या या प्रधानांशरूपा वर्णयामि निशामय । <br>
प्रधानांशस्वरूपा च गङ्गा भुवनपावनी ॥ ६१ ॥ <br>
विष्णुपादाब्जसंभूता द्रवरूपा सनातनी । <br>
पापिपापेध्मदाहाय ज्वलदिन्धनरूपिणी ॥ ६२ ॥ <br>
दर्शनस्पर्शनस्नानपानैर्निर्वाणदायिनी । <br>
गोलोकस्थानगमनसुसोपानस्वरूपिणी ॥ ६३ ॥ <br>
पवित्ररूपा तीर्थानां सरितां च परा वरा । <br>
शंभुमौलिजटामेरुमुक्तापङ्क्तिस्वरूपिणी ॥ ६४ ॥ <br>
तपःसंपादिनी सद्यो भारते च तपस्विनाम् । <br>
शङ्खपद्मक्षीरनिभा शुद्धसत्त्वस्वरूपिणी ॥ ६५ ॥ <br>
निर्मला निरहंकारा साध्वी नारायणप्रिया । <br>
प्रधानांशस्वरूपा च तुलसी विष्णुकामिनी ॥ ६६ ॥ <br>
विष्णुभूषणरूपा च विष्णुपादस्थिता सती । <br>
तपः संकल्पपूजादि सद्यः संपादनी मुने ॥ ६७ ॥ <br>
सारभूता च पुष्पाणां पवित्रा पुण्यदा सदा । <br>
दर्शनस्पर्शनाभ्यां च सद्यो निर्वाणदायिनी ॥ ६८ ॥ <br>
कलौ कलुषशुष्केध्मदाहनायाग्निरूपिणी । <br>
यत्पादपद्मसंस्पर्शात्सद्यःपूता वसुंधरा ॥ ६९ ॥ <br>
यत्स्पर्शदर्शं वाञ्छन्ति तीर्थानामात्मशुद्धये । <br>
यया विना च विश्वेषु सर्वं कर्मास्ति निष्फलम् ॥ ७० ॥ <br>
मोक्षदा या मुमुक्षूणां कामिनां सर्वकामदा । <br>
कल्पवृक्षस्वरूपा च भारते वृक्षरूपिणी ॥ ७१ ॥ <br>
त्राणाय भारतानां च प्रजानां परदेवता । <br>
प्रधानांशस्वरूपा च मनसा कश्यपात्मजा ॥ ७२ ॥ <br>
शंकरप्रियशिष्या च महाज्ञानविशारदा । <br>
नागेश्वरस्यानन्तस्य भगिनी नागपूजिता ॥ ७३ ॥ <br>
नागेश्वरी नागमाता सुन्दरी नागवाहिनी । <br>
नागेन्द्रगणयुक्ता सा नागभूषणभूषिता ॥ ७४ ॥ <br>
नागेन्द्रवन्दिता सिद्धयोगिनी नागवासिनी । <br>
विष्णुभक्ता विष्णुरूपा विष्णुपूजापरायणा ॥ ७५ ॥ <br>
तपःस्वरूपा तपसां फलदात्री तपस्विनी । <br>
दिव्यं त्रिलक्षवर्षं च तपस्तप्तं यया हरेः ॥ ७६ ॥ <br>
तपस्विनीषु पूज्या च तपस्विषु च भारते । <br>
सर्पमन्त्राधिदेवी च ज्वलन्तो ब्रह्मतेजसा ॥ ७७ ॥ <br>
ब्रह्मस्वरूपा परमा ब्रह्मभावनतत्परा । <br>
जरत्कारुमुनेः पत्‍नी कृष्णशम्भुपतिव्रता ॥ ७८ ॥ <br>
आस्तीकस्य मुनेर्माता प्रवरस्य तपस्विनाम् । <br>
प्रधानांशस्वरूपा या देवसेना च नारद ॥ ७९ ॥ <br>
मातृका सा पूज्यतमा सा च षष्ठी प्रकीर्तिता । <br>
शिशूनां प्रतिविश्वं तु प्रतिपालनकारिणी ॥ ८० ॥ <br>
तपस्विनी विष्णुभक्ता कार्तिकेयस्य कामिनी । <br>
षष्ठांशरूपा प्रकृतेस्तेन षष्ठी प्रकीर्तिता ॥ ८१ ॥ <br>
पुत्रपौत्रप्रदात्री च धात्री च जगतां सदा । <br>
सुन्दरी युवती रम्या सततं भर्तुरन्तिके ॥ ८२ ॥ <br>
स्थाने शिशुनां परमा वृद्धरूपा च योगिनी । <br>
पूजा द्वादशमासेषु यस्याः षष्ठ्यास्तु संततम् ॥ ८३ ॥ <br>
पूजा च सूतिकागारे परषष्ठदिने शिशोः । <br>
एकविंशतितमे चैव पूजा कल्याणहेतुकी ॥ ८४ ॥ <br>
शश्वन्नियमिता चैषा नित्या काम्याऽप्यतः परा । <br>
मातृरूपा दयारूपा शश्वद्‌रक्षणकारिणी ॥ ८५ ॥ <br>
जले स्थले चान्तरिक्षे शिशूनां स्वप्नगोचरा । <br>
प्रधानांशस्वरूपा या देवी मङ्गलचण्डिका ॥ ८६ ॥ <br>
प्रकृतेर्मुखसंभूता सर्वमङ्गलदा सदा । <br>
सृष्टौ मङ्गलरूपा च संहारे कोपरूपिणी ॥ ८७ ॥ <br>
तेन मङ्गलचण्डी सा पण्डितैः परिकीर्तिता । <br>
प्रतिमङ्गलवारेषु प्रतिविश्वेषु पूजिता ॥ ८८ ॥ <br>
पञ्चोपचारैर्भक्त्या च योषिद्‌भिः परिपूजिता । <br>
पुत्रपौत्रधनैश्वर्ययशोमङ्गलदायिनी ॥ ८९ ॥ <br>
शोकसंतापपापार्तिदुःखदारिद्यनाशिनी । <br>
परितुष्टा सर्ववाञ्छाप्रदात्री सर्वयोषिताम् ॥ ९० ॥ <br>
रुष्टा क्षणेन संहर्तुं शक्ता विश्वं महेश्वरी । <br>
प्रधानांशस्वरूपा च काली कमललोचना ॥ ९१ ॥ <br>
दुर्गाललाटसंभूता रणे शुम्भनिशुम्भयोः । <br>
दुर्गार्धांशस्वरूपा स्याद् गुणैः सा तेजसा समा ॥ ९२ ॥ <br>
कोटिसूर्यप्रभाजुष्टदिव्यसुन्दरविग्रहा । <br>
प्रधाना सर्वशक्तीनां वरा बलवती परा ॥ ९३ ॥ <br>
सर्वसिद्धिप्रदा देवी परमा सिद्धियोगिनी । <br>
कृष्णभक्ता कृष्णतुल्या तेजसा विक्रमैर्गुणैः । <br>
कृष्णभावनया शश्वत्कृष्णवर्णा सनातनी ॥ ९४ ॥ <br>
ब्रह्माण्डे सकलं हर्तुं शक्ता निःश्वासमात्रतः । <br>
रणं दैत्यैः समं तस्याः क्रीडया लोकरक्षया ॥ ९५ ॥ <br>
धर्मार्थकाममोक्षांश्च दातुं शक्ता सुपूजिता । <br>
ब्रह्मादिभिः स्तूयमाना मुनिभिर्मनुभिर्नरैः ॥ ९६ ॥ <br>
प्रधानांशस्वरूपा च प्रकृतिश्च वसुंधरा । <br>
आधारभूता सर्वेषां सर्वसस्यप्रसूतिका ॥ ९७ ॥ <br>
रत्‍नाकारा रत्‍नगर्भा सर्वरत्‍नाकराश्रया । <br>
प्रजादिभिः प्रजेशैश्च पूजिता वन्दिता सदा ॥ ९८ ॥ <br>
सर्वोपजीवरूपा च सर्वसंपद्‌विधायिनी । <br>
यया विना जगत्सर्वं निराधारं चराचरम् ॥ ९९ ॥ <br>
प्रकृतेश्च कला या यास्ता निबोध मुनीश्वर । <br>
यस्य यस्य च याः पत्न्यस्ताः सर्वा वर्णयामि ते ॥ १०० ॥ <br>
स्वाहादेवी वह्निपत्‍नी त्रिषु लोकेषु पूजिता । <br>
यया विना हविर्दत्तं न ग्रहीतुं सुराः क्षमाः ॥ १०१ ॥ <br>
दक्षिणा यज्ञपत्‍नी च दीक्षा सर्वत्र पूजिता । <br>
यया विना च विश्वेषु सर्वं कर्म च निष्फलम् ॥ १०२ ॥ <br>
स्वधा पितॄणां पत्‍नी च मुनिभिर्मनुभिर्नरैः । <br>
पूजिता पैतृकं दानं निष्फलं च यया विना ॥ १०३ ॥ <br>
स्वस्तिदेवी वायुपत्‍नी प्रतिविश्वेषु पूजिता । <br>
आदानं च प्रदानं च निष्फलं च यया विना ॥ १०४ ॥ <br>
पुष्टिर्गणपतेः पत्‍नी पूजिता जगतीतले । <br>
यया विना परिक्षीणाः पुमांसो योषितोऽपि च ॥ १०५ ॥ <br>
अनन्तपत्‍नी तुष्टिश्च पूजिता वन्दिता सदा । <br>
यया विना न संतुष्टाः सर्वलोकाश्च सर्वतः ॥ १०६ ॥ <br>
ईशानपत्‍नी संपत्तिः पूजिता च सुरैर्नरैः । <br>
सर्वे लोका दरिद्राश्च विश्वेषु च यया विना ॥ १०७ ॥ <br>
धृतिः कपिलपत्‍नी च सर्वैः सर्वत्र पूजिता । <br>
सर्वे लोका अधीराः स्युर्जगत्सु च यया विना ॥ १०८ ॥ <br>
यमपत्‍नी क्षमा साध्वी सुशीला सर्वपूजिता । <br>
समुन्मत्ताश्च रुद्राश्च सर्वे लोका यया विना ॥ १०९ ॥ <br>
क्रीडाधिष्ठातृदेवी सा कामपत्‍नी रतिः सती । <br>
केलिकौतुकहीनाश्च सर्वे लोका यथा विना ॥ ११० ॥ <br>
सत्यपत्‍नी सती मुक्तिः पूजिता जगतां प्रिया । <br>
यया विना भवेल्लोको बन्धुतारहितः सदा ॥ १११ ॥ <br>
मोहपत्‍नी दया साध्वी पूजिता च जगत्प्रिया । <br>
सर्वलोकाश्च सर्वत्र निष्ठुराश्च यया विना ॥ ११२ ॥ <br>
पुण्यपत्‍नी प्रतिष्ठा सा पुण्यरूपा च पूजिता । <br>
यया विना जगत्सर्वं जीवन्मृतसमं मुने ॥ ११३ ॥ <br>
सुकर्मपत्‍नी कीर्तिश्च धन्या मान्या च पूजिता । <br>
यया विना जगत्सर्वं यशोहीनं मृतं यथा ॥ ११४ ॥ <br>
क्रिया उद्योगपत्‍नी च पूजिता सर्वसंगता । <br>
यया विना जगत्सर्वमुच्छिन्नमिव नारद ॥ ११५ ॥ <br>
अधर्मपत्‍नी मिथ्या सा सर्वधूतैश्च पूजिता । <br>
यया विना जगत्सर्वमुच्छिन्नं विधिनिर्मितम् ॥ ११६ ॥ <br>
सत्ये अदर्शना या च त्रेतायां सूक्ष्मरूपिणी । <br>
अर्धावयवरूपा च द्वापरे संहृता ह्रिया ॥ ११७ ॥ <br>
कलौ महाप्रगल्भा च सर्वत्र व्याप्तिकारणात् । <br>
कपटेन सह भ्रात्रा भ्रमत्येव गृहे गृहे ॥ ११८ ॥ <br>
शान्तिर्लज्जा च भार्ये द्वे सुशीलस्य च पूजिते । <br>
याभ्यां विना जगत्सर्वमुन्मत्तमिव नारद ॥ ११९ ॥ <br>
ज्ञानस्य तिस्रो भार्याश्च बुद्धिर्मेधा स्मृतिस्तथा । <br>
याभिर्विना जगत्सर्वं मूढं मृतसमं सदा ॥ १२० ॥ <br>
मूर्तिश्च धर्मपत्‍नी सा कान्तिरूपा मनोहरा । <br>
परमात्मा च विश्वौघा निराधारा ययाविना ॥ १२१ ॥ <br>
सर्वत्र शोभारूपा च लक्ष्मीर्मूर्तिमती सती । <br>
श्रीरूपा मूर्तिरूपा च मान्या धन्या च पूजिता ॥ १२२ ॥ <br>
कालाग्निरुद्रपत्‍नी च निद्रा या सिद्धयोगिनाम् । <br>
सर्वलोकाः समाच्छन्ना मायायोगेन रात्रिषु ॥ १२३ ॥ <br>
कालस्य तिस्रो भार्याश्च संध्या रात्रिर्दिनानिच । <br>
याभिर्विना विधात्रा च संख्यां कर्तुं न शक्यते ॥ १२४ ॥ <br>
क्षुत्पिपासे लोभभार्ये धन्ये मान्ये च पूजिते । <br>
याभ्यां व्याप्तं जगत्क्षोभयुक्तं चिन्तितमेव च ॥ १२५ ॥ <br>
प्रभा च दाहिकाचैव द्वे भार्ये तेजसस्तथा । <br>
याभ्यां विना जगत्स्रष्टुं विधाता च नहीश्वरः ॥ १२६ ॥ <br>
कालकन्ये मृत्युजरे प्रज्वरस्य प्रिये प्रिये । <br>
याभ्यां जगत्समुच्छिन्नं विधात्रा निर्मिते विधौ ॥ १२७ ॥ <br>
निद्राकन्या च तन्द्रा सा प्रीतिरन्यासुखप्रिये । <br>
याभ्यां व्याप्तं जगत्सर्वं विधिपुत्र विधेर्विधौ ॥ १२८ ॥ <br>
वैराग्यस्य च द्वे भार्ये श्रद्धा भक्तिश्च पूजिते । <br>
याभ्यां शश्वज्जगत्सर्वं जीवन्मुक्तमिदं मुने ॥ १२९ ॥ <br>
अदितिर्देवमाता च सुरभिश्च गवां प्रसूः । <br>
दितिश्च दैत्यजननी कद्रूश्च विनता दनुः ॥ १३० ॥ <br>
उपयुक्ताःसृष्टिविधावेताश्च प्रकृतेः कलाः । <br>
कलाश्चान्याः सन्ति बह्व्यस्तासु काश्चिन्निबोध मे ॥ १३१ ॥ <br>
रोहिणी चन्द्रपत्‍नी च संज्ञा सूर्यस्य कामिनी । <br>
शतरूपा मनोर्भार्या शचीन्द्रस्य च गेहिनी ॥ १३२ ॥ <br>
तारा बृहस्पतेर्भार्या वसिष्ठस्याप्यरुन्धती । <br>
अहल्या गौतमस्त्री स्यादनसूयाऽत्रिकामिनी ॥ १३३ ॥ <br>
देवहूतिः कर्दमस्य प्रसूतिर्दक्षकामिनी । <br>
पितॄणां मानसी कन्या मेनका साऽम्बिकाप्रसूः ॥ १३४ ॥ <br>
लोपामुद्रा तथाऽऽहूतिः कुबेरस्य तु कामिनी । <br>
वरुणानी यमस्त्री च बलेर्विन्ध्यावलीति च ॥ १३५ ॥ <br>
कुन्ती च दमयन्ती च यशोदा देवकी सती । <br>
गान्धारी द्रौपदी शैब्या सावित्री सत्यवत्प्रिया ॥ १३६ ॥ <br>
वृषभानुप्रिया साध्वी राधामाता कलावती । <br>
मन्दोदरी च कौसल्या सुभद्रा कैकयी तथा ॥ १३७ ॥ <br>
रेवती सत्यभामा च कालिन्दी लक्ष्मणा तथा । <br>
मित्रविन्दा नाग्नजिती तथा जाम्बवती परा ॥ १३८ ॥ <br>
लक्ष्मणा रुक्मिणी सीता स्वयं लक्ष्मीः प्रकीर्तिता । <br>
कला योजनगंधा च व्यासमाता महासती ॥ १३९ ॥ <br>
बाणपुत्री तथोषा च चित्रलेखा च तत्सखी । <br>
प्रभावती भानुमती तथा मायावती सती ॥ १४० ॥ <br>
रेणुका च भृगोर्माता हलिमाता च रोहिणी । <br>
एकाऽनंशा च दुर्गा सा श्रीकृष्णभगिनी सती ॥ १४१ ॥ <br>
बह्व्यः सन्ति कलाश्चैव प्रकृतेरेव भारते । <br>
या याश्च ग्रामदेव्यस्ताः सर्वाश्च प्रकृतेः कलाः ॥ १४२ ॥ <br>
कलांशांशसमुद्‌भूताः प्रतिविश्वेषु योषितः । <br>
योषितामपमानेन प्रकृतेश्च पराभवः ॥ १४३ ॥ <br>
ब्राह्मणी पूजिता येन पतिपुत्रवती सती । <br>
प्रकृतिः पूजिता तेन वस्त्रालंकारचन्दनैः ॥ १४४ ॥ <br>
कुमारी चाष्टवर्षीया वस्त्रालंकारचन्दनैः । <br>
पूजिता येन विप्रस्य प्रकृतिस्तेन पूजिता ॥ १४५ ॥ <br>
सर्वाः प्रकृतिसंभूता उत्तमाधममध्यमाः । <br>
सत्त्वांशाश्चोत्तमा ज्ञेयाः सुशीलाश्च पतिव्रताः ॥ १४६ ॥ <br>
मध्यमा रजसश्चांशास्ताश्च भोग्याः प्रकीर्तिताः । <br>
सुखसंभोगवत्यश्च स्वकार्ये तत्पराः सदा ॥ १४७ ॥ <br>
अधमास्तमसश्चांशा अज्ञातकुलसंभवाः । <br>
दुर्मुखाः कुलटा धूर्ताः स्वतन्त्राः कलहप्रियाः ॥ १४८ ॥ <br>
पृथिव्यां कुलटा याश्च स्वर्गे चाप्सरसां गणाः । <br>
प्रकृतेस्तमसश्चाशाः पुंश्चल्यः परिकीर्तिताः ॥ १४९ ॥ <br>
एवं निगदितं सर्वं प्रकृतेर्भेदपञ्चकम् । <br>
ताः सर्वाः पूजिताः पृथ्व्यां पुण्यक्षेत्रे च भारते ॥ १५० ॥ <br>
पूजिता सुरथेनाऽऽदौ दुर्गा दुर्गार्तिनाशिनी । <br>
द्वितीया रामचन्द्रेण रावणस्य वधार्थिना ॥ १५१ ॥ <br>
तत्पश्चाज्जगतां माता त्रिषु लोकेषु पूजिता । <br>
जाताऽऽदौ दक्षपत्‍न्यां च निहन्तुं दैत्यदानवान् ॥ १५२ ॥ <br>
ततो देहं परित्यज्य यज्ञे भर्तुश्च निन्दया । <br>
जज्ञे हिमवतः पत्‍न्यां लेभे पशुपतिं पतिम् ॥ १५३ ॥ <br>
गणेशश्च स्वयं कृष्णः स्कन्दो विष्णुकलोद्‌भवः । <br>
बभूवतुस्तौ तनयौ पश्चात्तस्याश्च नारद ॥ १५४ ॥ <br>
लक्ष्मीर्मङ्‍गलभूपेन प्रथमं परिपूजिता । <br>
त्रिषु लोकेषु तत्पश्चाद्‌देवतामुनिमानवः ॥ १५५ ॥ <br>
सावित्री प्रथमं चापि भक्त्या वै परिपूजिता । <br>
तत्पश्चात्‌त्रिषु लोकेषु देवतामुनिमानवैः ॥ १५६ ॥ <br>
आदौ सरस्वती देवी ब्रह्मणा परिपूजिता । <br>
तत्पश्चात्त्रिषु लोकेषु देवतामुनिमानवैः ॥ १५७ ॥ <br>
प्रथमं पूजिता राधा गोलोके रासमण्डले । <br>
पौर्णमास्यां कार्तिकस्य कृष्णेन परमात्मना ॥ १५८ ॥ <br>
गोपिकाभिश्च गोपैश्च बालिकाभिश्च बालकैः । <br>
गवां गणैः सुरगणैस्तत्पश्चान्मायया हरेः ॥ १५९ ॥ <br>
तदा ब्रह्मादिभिर्देवैर्मुनिभिर्मनुभिस्तथा । <br>
पुष्पधूपादिभिर्भक्त्या पूजिता वन्दिता सदा ॥ १६० ॥ <br>
पृथिव्यां प्रथमं देवी सुयत्‍नेन च पूजिता । <br>
शंकरेणोपदिष्टेन पुण्यक्षेत्रे च भारते ॥ १६१ ॥ <br>
त्रिषु लोकेषु तत्पश्चादाज्ञया परमात्मनः । <br>
पुष्पधूपादिभिर्भक्त्या पूजिता मुनिभिः सुरैः ॥ १६२ ॥ <br>
कला या या सुसंभूताः पूजितास्ताश्च भारते । <br>
पूजिता ग्रामदेव्यश्च ग्रामे च नगरे मुने ॥ १६३ ॥ <br>
एवं ते कथितं सर्वं प्रकृतेश्चरितं शुभम् । <br>
यथागमं लक्षणं च किं भूयः श्रोतुमिच्छसि ॥ १६४ ॥ <br>
इति श्री ब्रह्मवैवर्तमहापुराणे प्रकृतिखण्डे नारायणनारदसंवादे <br>
प्रकृतिस्वरूपतद्‌भेदवर्णन नाम प्रथमोऽध्यायः ॥ १ ॥ <br>
</p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 13-01-2018  -->
