<html>
<head>
<meta http-equiv="content-type" content="text/html; charset=utf-8">
<title> सत्संगधारा - रामपूर्वतापिनि उपनिषद् - </title>
<link rel="stylesheet" type="text/css" href="../css/upa.css">
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="intro-upa.htm">प्रस्तावना</a></li>
		<li><a href="intro-dasho.htm">दशोपनिषदे</a></li>
		<li><a href="intro-vaishnavo.htm">वैष्णव उपनिषदे</a></li>
		<li><a href="intro-shaiva.htm">शैव उपनिषदे</a></li>
		<li><a href="intro-shakta.htm">शाक्त उपनिषदे</a></li>
		<li><a href="intro-samanya.htm">सामान्य उपनिषदे</a></li>
		<li><a href="intro-sanyasa.htm">संन्यास उपनिषदे</a></li>
		<li><a href="intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffeebb">
<table width="75%" border="0" align="center" bgcolor="#ffeebb">
<tr><td>
<p class="hdr1"> रामपूर्वतापिनि  उपनिषद् - <br></p>

<p class="shcn">
श्रीरामतापनीयार्थं भक्तध्येयकलेवरम् ।<br>
विकलेवरकैवल्यं श्रीरामब्रह्म मे गतिः ॥<br><br>

ॐ भद्रं कर्णेभिः श्रुणुयाम देवा भद्रं पश्येम अक्षभिर्यजत्राः । <br>
स्थिरैः अङ्गैः तुष्टुवाँसः तनूभिः व्यशेम देवहितं यदायुः । <br>
स्वस्ति न इन्द्रो वृद्धश्रवाः स्वस्ति नः पूषा विश्ववेदाः । <br>
स्वस्ति नस्तार्क्ष्यो अरिष्टनेमिः स्वस्ति नो बृहस्पतिर्दधातु।<br>
॥ ॐ शान्तिः शान्तिः शान्तिः ॥ </p><br>
<br>
<p class="hdr4">॥ अथ प्रथमोपनिषद् ॥</p><br>
<br>
<div class="sam">रामनामार्थ प्रकाशनम् - <br><br>

ॐ चिन्मयेऽस्मिन् महाविष्णौ जाते दशरथे हरौ ।<br>
रघोः कुलेऽखिलं राति राजते यो महीस्थितः ॥ १॥<br>
स राम इति लोकेषु विद्वद्‌भिः प्रकटीकृतः ।<br>
राक्षसा येन मरणं यान्ति स्वोद्रेकतोऽथवा ॥ २॥<br>
रामनाम भुवि ख्यातं अभिरामेण वा पुनः ।<br>
राक्षसान् मर्त्यरूपेण राहुर्मनसिजं यथा ॥ ३॥<br>
प्रभाहीनांस्तथा कृत्वा राज्यार्हाणां महीभृताम् ।<br>
धर्ममार्गं चरित्रेण ज्ञानमार्गं च नामतः ॥ ४॥<br>
तथा ध्यानेन वैराग्यमैश्वर्यं स्वस्य पूजनात् ।<br>
तथा रात्यस्य रामाख्या भुवि स्यादथ तत्त्वतः ॥ ५॥<br>
रमन्ते योगिनोऽनन्ते नित्यानन्दे चिदात्मनि ।<br>
इति रामपदेनासौ परं ब्रह्माभिधीयते ॥ ६॥ <br><br>

उपासकार्थे निर्विशेषख्य रूपकल्पना - <br><br>

चिन्मयस्य अद्वितीयस्य निष्कलस्याशरीरिणः ।<br>
उपासकानां कार्यार्थं ब्रह्मणो रूपकल्पना ॥ ७॥<br>
रूपस्थानां देवतानां पुंस्त्र्यङ्‌गास्त्रादिकल्पना ।<br>
द्विचत्वारिषडष्टानां दश द्वादश षोडश ॥ ८॥<br>
अष्टादशामी कथिता हस्ताः शङ्खादिभिर्युताः ।<br>
सहस्रान्तास्तथा तासां वर्णवाहनकल्पना ॥ ९॥<br>
शक्तिसेनाकल्पना च ब्रह्मण्येवं हि पञ्चधा ।<br>
कल्पितस्य शरीरस्य तस्य सेनाऽऽदिकल्पना ॥ १०॥ <br><br>

मंत्रजपयंत्रपूजयोः रामप्रसादकरत्वम् - <br><br>

ब्रह्मादीनां वाचकोऽयं मन्त्रोऽन्वर्थादिसंज्ञकः ।<br>
जप्तव्यो मन्त्रिणा नैवं विना देवः प्रसीदति ॥ ११ ॥<br>
क्रियाकर्मेज्याकर्तॄणां अर्थं मन्त्रो वदत्यथ ।<br>
मननात्त्राणनात्मंत्रःन्त्रः सर्ववाच्यस्य वाचकः ॥ १२ ॥<br>
सोऽभयस्यास्य देवस्य विग्रहो यन्त्रकल्पना ।<br>
विना यन्त्रेण चेत्पूजा देवता न प्रसीदति ॥ १३ ॥<br>
इति रामपूर्वतापिन्युपनिषदि प्रथमोपनिषत् ॥ १ ॥ </div><br clear="left">
<br>
<p class="hdr4">॥ अथ द्वितीयोपनिषदत् ॥</p><br>

<div class="sam">रामबीजस्य सर्वात्मकम् -  <br><br>

स्वर्भूर्ज्योतिर्मयोऽनन्तरूपी स्वेनैव भासते ।<br>
जीवत्वेन समो यस्य सृष्टिस्थितिलयस्य च ॥ १ ॥<br>
कारणत्वेन चिच्छक्त्या रजःसत्त्वतमोगुणैः ।<br>
यथैव वटबीजस्थः प्राकृतश्च महान्द्रुमः ॥ २ ॥<br>
तथैव रामबीजस्थं जगदेतत् चराचरम् ।<br>
रेफारूढा मूर्तयः स्युः शक्तयः तिस्र एव चेति ॥ ३ ॥<br>
इति रामतापनि द्वितीयोपनिषत् ॥ २ ॥</div><br clear="left">
<br>
<p class="hdr4">॥ अथ तृतीयोपनिषदत् ॥</p><br><br>

<div class="sam">सीतारामयोः मंत्रयंत्रादिपूज्यत्वम्  - <br><br>

सीतारामौ तन्मयावत्र पूज्यौ <br>
&nbsp;&nbsp;&nbsp;     जातान्याभ्यां भुवनानि द्विसप्त ।<br>
स्थितानि च प्रहितान्येव तेषु <br>
&nbsp;&nbsp;&nbsp;     ततो रामो मानवो माययाऽधात् ॥ १ ॥<br>
जगत्प्राणायात्मनेऽस्मै नमः स्यात्<br>
&nbsp;&nbsp;&nbsp;     नमस्त्वैक्यं प्रवदेत् प्राग्गुणेनेति ॥ २ ॥<br>
इति रामतापिनि उपनिषदि तृतीयोपनिषत् ॥ ३ ॥</div><br clear="left">
<br>
<p class="hdr4">॥ अथ चतुर्थोपनिषत् ॥</p><br>
<br>
<div class="sam">रामषडक्षरार्थः - <br><br>

जीववाची नमो नाम चात्मारामेति गीयते ।<br>
तदात्मिका या चतुर्थी तथा चायेति गीयते ॥ १ ॥<br>
मन्त्रोयं वाचको रामो वाच्यः स्याद्योग एतयोः ।<br>
फलतश्चैव सर्वेषां साधकानां न संशयः ॥ २ ॥<br>
यथा नामी वाचकेन नाम्ना योऽभिमुखो भवेत् ।<br>
तथा बीजात्मको मन्त्रो मन्त्रिणोऽभिमुखो भवेत् ॥ ३ ॥<br>
बीजशक्तिं न्यसेद्दक्ष वामयोः स्तनयोरपि ।<br>
कीलो मध्ये विना भाव्यः स्ववाञ्छाविनियोगवान् ॥ ४ ॥<br>
सर्वेषामेव मन्त्राणां एष साधारणः क्रमः ।<br>
अत्र रामोऽनन्तरूपsतेजसा वह्निना समः ॥ ५ ॥<br>
स त्वनुष्णगुविश्वश्चेदग्नीषोमात्मकं जगत् ।<br>
उत्पन्नः सीतया भाति चन्द्रश्चन्द्रिकया यथा ॥ ६ ॥<br>
प्रकृत्या सहितः श्यामः पीतवासा जटाधरः ।<br>
द्विभुजः कुण्डली रत्नमाली धीरो धनुर्धरः ॥ ७ ॥<br>
प्रसन्नवदनो जेता धृष्ट्यष्टकविभूषितः ।<br>
प्रकृत्या परमेश्वर्या जगत् योन्याङ्‌किताङ्‌कभृत् ॥ ८ ॥<br>
हेमाभया द्विभुजया सर्वालङ्कृतया चिता ।<br>
श्लिष्टः कमलधारिण्या पुष्टः कोसलजाऽऽत्मजः ॥ ९ ॥<br>
दक्षिणे लक्ष्मणेनाथ सधनुष्पाणिना पुनः ।<br>
हेमाभेनानुजेनैव तथा कोणत्रयं भवेत् ॥ १० ॥<br>
तथैव तस्य मन्त्रस्य यस्याणुश्च स्वङेन्तया ।<br>
एवं त्रिकोणरूपं स्यात्तं देवा ये समाययुः ॥ ११ ॥ <br><br>

देवकृतरामस्तुतिः - <br><br>

स्तुतिं चक्रुश्च जगतः पतिं कल्पतरौ स्थितम् ।<br>
कामरूपाय रामाय नमो मायामयाय च ॥ १२ ॥<br>
नमो वेदादिरूपाय ओङ्काराय नमो नमः ।<br>
रमाधराय रामाय श्रीरामायात्ममूर्तये ॥ १३ ॥<br>
जानकीदेहभूषाय रक्षोघ्नाय शुभाङ्‌गिने । <br>
भद्राय रघुवीराय दशास्यान्तकरूपिणे ॥ १४ ॥<br>
रामभद्र महेष्वास रघुवीर नृपोत्तम ।<br>
भो दशास्यान्तकास्माकं रक्षां देहि श्रियं च ते ॥ १५ ॥<br>
त्वमैश्वर्यं दापयाथ संप्रत्याश्वरिमारणम् ।<br>
कुर्विति स्तुत्य देवाद्याः तेन सार्धं सुखं स्थिताः ॥ १६ ॥ <br><br>

ऋषिकृतरामस्तुतिः - <br><br>

स्तुवन्त्येवं हि ऋषयः तदा रावण आसुरः ।<br>
रामपत्नींय वनस्थां यः स्वनिवृत्त्यर्थमाददे ॥ १७ ॥<br>
स रावण इति ख्यातो यद्वा रावाच्च रावणः । <br>
तद्व्याजेनेक्षितुं सीतां रामो लक्ष्मण एव च ॥ १८ ॥<br>
विचेरतुस्तदा भूमौ देवीं संदृश्य चासुरम् ।<br>
हत्वा कबन्धं शबरीं गत्वा तस्याज्ञया तया ॥ १९ ॥<br>
पूजितो वायुपुत्रेण भक्तेन च कपीश्वरम् ।<br>
आहूय शंसतां सर्वं आद्यन्तं रामलक्ष्मणौ ॥ २० ॥<br>
स तु रामे शङ्‌कितः सन् प्रत्ययार्थं च दुन्दुभेः ।<br>
विग्रहं दर्शयामास यो रामस्तमचिक्षिपत् ॥ २१ ॥<br>
सप्त सालान् विभिद्याशु मोदते राघवस्तदा ।<br>
तेन हृष्टः कपीन्द्रोऽसौ सरामस्तस्य पत्तनम् ॥ २२ ॥<br>
जगामागर्जदनुजो वालिनो वेगतो गृहात् । <br>
तदा वाली निर्जगाम तं वालिनमथाहवे ॥ २३ ॥ <br>
निहत्य राघवो राज्ये सुग्रीवं स्थापयत्ततः ।<br>
हरीनाहूय सुग्रीवस्त्वाह चाशाविदोऽधुना ॥ २४ ॥ <br>
आदाय मैथिलीमद्य ददताश्वाशु गच्छत ।<br>
ततस्ततार हनुमान् अब्धिं लङ्कां समाययौ ॥ २५ ॥ <br>
सीतां दृष्ट्‍वाऽसुरान् हत्वा पुरं दग्ध्वा तथा स्वयम् ।<br>
आगत्य रामेण सह न्यवेदयत तत्त्वतः ॥ २६ ॥ <br>
तदा रामः क्रोधरूपी तानाहूयाथ वानरान् ।<br>
तैः सार्धमादायास्त्राणि पुरीं लङ्‌कां समाययौ ॥ २७ ॥ <br>
तां दृष्ट्‍वा उदधीशेन सार्धं युद्धमकारयत् ।<br>
घटश्रोत्रसहस्राक्षजिद्भ्यां युक्तं तमाहवे॥ २८ ॥ <br>
हत्वा बिभीषणं तत्र स्थाप्याथ जनकात्मजाम् ।<br>
आदायाङ्‌कस्थितां कृत्वा स्वपुरं तैर्जगाम सः ॥ २९ ॥ <br><br>

पट्टाभिषिक्तरामचंद्रविभूतिः - <br><br>

ततः सिंहासनस्थः सन् द्विभुजो रघुनन्दनः ।<br>
धनुर्धरः प्रसन्नात्मा सर्वाभरणभूषितः ॥ ३० ॥<br>
मुद्रां ज्ञानमयीं याम्ये वामे तेजः प्रकाशिनीम् ।<br>
धृत्वा व्याख्याननिरतश्चिन्मयः परमेश्वरः ॥ ३१ ॥<br>
उदग्दक्षिणयोः स्वस्य शत्रुघ्नभरतौ ततः ।<br>
हनूमन्तं च श्रोतारमग्रतः स्यात् त्रिकोणगम् ॥ ३२ ॥<br>
भरताधस्तु सुग्रीवं शत्रुघ्नाधो बिभीषणम् ।<br>
पश्चिमे लक्ष्मणं तस्य धृतच्छत्रं सचामरम् ॥ ३३ ॥<br>
तदधस्तौ तालवृन्तकरौ त्र्यश्रं पुनर्भवेत् ।<br>
एवं षट्कोणमादौ स्व-दीर्घाङ्‌गैरेष संयुतः ॥ ३४ ॥<br>
द्वितीयं वासुदेवाद्यैराग्नेयादिषु संयुतः ।<br>
तृतीयं वायुसूनुं च सुग्रीवं भरतं तथा ॥ ३५ ॥<br>
बिभीषणं लक्ष्मणं च अङ्गदं चारिमर्दनम् ।<br>
जाम्बवन्तं च तैर्युक्तः ततो धृष्टिर्जयन्तकः ॥ ३६ ॥<br>
विजयश्च सुराष्ट्रश्च राष्ट्रवर्धन एव च ।<br>
अशोको धर्मपालश्च सुमन्त्रश्चैभिरावृतः ॥ ३७ ॥<br>
ततः सहस्रदृग्वह्निर्धर्मज्ञो वरुणोऽनिलः ।<br>
इन्द्वीशधात्रनन्ताश्च दशभिश्चैभिरावृतः ॥ ३८ ॥<br>
बहिस्तदायुधैः पूज्यो नीलादिभिरलङ्कृतः ।<br>
वसिष्ठवामदेवादि मुनिभिः समुपासितः ॥ ३९ ॥ <br><br>

यंत्रलेखनप्रकारः - <br><br>

एवमुद्देशतः प्रोक्तं निर्देशस्तस्य चाधुना ।<br>
त्रिरेखापुटमालिख्य मध्ये तारद्वयं लिखेत् ॥ ४० ॥<br>
तन्मध्ये बीजमालिख्य तदधः साध्यमालिखेत् ।<br>
द्वितीयान्तं च तस्योर्ध्वं षष्ठ्यन्तं साधकं तथा ॥ ४१ ॥<br>
कुरु द्वयं च तत्पार्श्वे लिखेद्बीजान्तरे रमाम् ।<br>
तत्सर्वं प्रणवाभ्यां च वेष्टयेत् शुद्धबुद्धिमान् ॥ ४२ ॥<br>
दीर्घभाजि षडस्रे तु लिखेद्‌बीजं हृदादिभिः ।<br>
कोणपार्श्वे रमामाये तदग्रेऽनङ्‌गमालिखेत् ॥ ४३ ॥<br>
क्रोधं कोणाग्रान्तरेषु लिख्य मन्त्र्यभितो गिरम् ।<br>
वृत्तत्रयं साष्टपत्रं सरोजे विलिखेत् स्वरान् ॥ ४४ ॥<br>
केसरे चाष्टपत्रे च वर्गाष्टकमथालिखेत् ।<br>
तेषु मालामनोर्वर्णान् विलिखेत् ऊर्मिसंख्यया ॥ ४५ ॥<br>
अन्ते पञ्चाक्षराण्येवं पुनरष्टदलं लिखेत् ।<br>
तेषु नारायणाष्टार्णान् लिख्य तत्केसरे रमाम् ॥ ४६ ॥<br>
तद्बहिर्द्वादशदलं विलिखेद्‍द्वादशाक्षरम् ।<br>
अथों नमो भगवते वासुदेवाय इत्ययम् ॥ ४७ ॥<br>
आदिक्षान्तान् केसरेषु वृत्ताकारेण संलिखेत् ।<br>
तद्बहिः षोडशदलं लिख्य तत्केसरे ह्रियम् ॥ ४८ ॥<br>
वर्मास्त्रनतिसंयुक्तं दलेषु द्वादशाक्षरम् ।<br>
तत्सन्धिष्विरजादीनां मन्त्रान् मन्त्री समालिखेत् ॥ ४९ ॥<br>
ह्रं स्रं भ्रं व्रं ल्रं अं श्रं ज्रं च लिखेत्सम्यक्ततो बहिः ।<br>
द्वात्रिंशारं महापद्मं नादबिन्दुसमायुतम् ॥ ५० ॥<br>
विलिखेन्मन्त्रराजार्णान् तेषु पत्रेषु यत्न तः ।<br>
ध्यायेदष्टवसूनेकादशरुद्रांश्च तत्र वै ॥ ५१ ॥<br>
द्वादशेनांश्च धातारं वषट्कारं च तद्बहिः ।<br>
भूगृहं वज्रशूलाढ्यं रेखात्रयसमन्वितम् ॥ ५२ ॥<br>
द्वारोपेतं च राश्यादि भूषितं फणिसंयुतम् ।<br>
अनन्तो वासुकिश्चैव तक्षः कर्कोटपद्मकः ॥ ५३ ॥<br>
महापद्मश्च शङ्खश्च गुलिकोऽष्टौ प्रकीर्तिताः ।<br>
एवं मण्डलमालिख्य तस्य दिक्षु विदिक्षु च ॥ ५४ ॥<br>
नारसिंहं च वाराहं लिखेन् मंत्रद्वयं तथा ।<br>
कूटो रेफानुग्रहेन्दुनादशक्त्यादिभिर्युतः ॥ ५५ ॥<br>
यो नृसिंहः समाख्यातो ग्रहमारणकर्मणि ।<br>
अन्त्यार्धीशवियद्‌बिन्दुनादैर्बीजं च सौकरम् ॥ ५६ ॥ <br><br>

मलान्मंत्रोद्धारः - <br><br>

हुंकारं चात्र रामस्य मालमन्त्रोऽधुनेरितः ।<br>
तारो नतिश्च निद्रायाः स्मृतिर्भेदश्च कामिका ॥ ५७ ॥<br>
रुद्रेण संयुता वह्निर्मेधामरविभूषिता ।<br>
दीर्घा क्रूरयुता ह्लादिन्यतो दीर्घसमायुता ॥ ५८ ॥<br>
क्षुधा क्रोधिन्यमोघा च विश्वमप्यथ मेधया ।<br>
युक्ता दीर्घज्वालिनी च सुसूक्ष्मा मृत्युरूपिणी ॥ ५९ ॥<br>
सप्रतिष्ठा ह्लादिनी त्वक्‌क्ष्वेलप्रीतिश्च सामरा ।<br>
ज्योतिस्तीक्ष्णाग्निसंयुक्ता श्वेतानुस्वारसंयुता ॥ ६० ॥<br>
कामिकापञ्चमूलान्तस्तान्तान्तो थान्त इत्यथ ।<br>
स सानन्तो दीर्घयुतो वायुः सूक्ष्मयुतो विषः ॥ ६१ ॥<br>
कामिका कामका रुद्र युक्ताथोऽथ स्थिरातपा ।<br>
तपिनी दीर्घयुक्ता भूरनलोऽनन्तगोऽनिलः ॥ ६२ ॥<br>
नारायणात्मकः कालः प्राणोम्भो विद्यया युतः ।<br>
पीतारातिस्तथा लान्तो योन्या युक्तस्ततो नतिः ॥ ६३ ॥<br>
सप्तचत्वारिंशद्‍वर्णगुणान्तः स्रङ्‌मनुः स्वयम् ।<br>
राज्याभिषिक्तस्य तस्य रामस्योक्तक्रमाल्लिखेत् ॥ ६४ ॥  <br><br>

यंत्रस्तुतिः - <br><br>

इदं सर्वात्मकं यन्त्रं प्रागुक्तमृषिसेवितम् ।<br>
सेवकानां मोक्षकरमयुरारोग्यवर्धनम् ॥ ६५ ॥<br>
अपुत्राणां पुत्रदं च बहुना किमनेन वै ।<br>
प्राप्नुवन्ति क्षणात् सम्यगत्र धर्मादिकानपि ॥ ६६ ॥<br>
इदं रहस्यं परममीश्वरेणापि दुर्गमम् ।<br>
इदं यंत्रं समाख्यातं न देयं प्राकृते जने ॥ ६७ ॥ <br>
इति रामतापिनि उपनिषदि चतुर्थोपनिषत् ॥ ४ ॥</div><br clear="left">

<p class="hdr4">॥ अथ पञ्चमोपनिषत् ॥</p><br>
<br>
<div class="sam">
भूतशुद्ध्यादिपीठार्चनान्तपूजा - <br><br>
ॐ भूतादिकं शोधयेद्‍द्वारपूजां<br>
&nbsp;&nbsp;      कृत्वा पद्माद्यासनस्थः प्रसन्नः ।<br>
अर्चाविधावस्य पीठाधरोर्ध्व-<br>
&nbsp;&nbsp;      पार्श्वार्चनं मध्यपद्मार्चनं च ॥ १॥<br>
कृत्वा मृदुश्लक्ष्णसुतूलिकायां<br>
&nbsp;&nbsp;      रत्नासने देशिकमर्चयित्वा ।<br>
शक्तिं चाधाराख्यकां कूर्मनागौ<br>
&nbsp;&nbsp;      पृथिव्यब्जे स्वासनाधः प्रकल्प्य ॥ २॥<br>
विघ्नेशं दुर्गां क्षेत्रपालं च वाणीं<br>
&nbsp;&nbsp;      बीजादिकांश्चाग्निदेशादिकांश्च ।<br>
पीठस्याङ्‌घ्रिष्वेव धर्मादिकांश्च <br>
&nbsp;&nbsp;      नञ्पूर्वांस्तांस्तत्तद्‌दीक्ष्वर्चयेच्च ॥ ३॥<br>
मध्ये क्रमादर्कविध्वग्नितेजां-<br>
&nbsp;&nbsp;      स्युपर्युपर्यादिमैरर्चितानि ।<br>
रजः सत्वं तम एतान् वृत्त-<br>
&nbsp;&nbsp;      त्रयं बीजाढ्यं क्रमाद्‌भावयेच्च ॥ ४॥<br>
आशाव्याशास्वप्यथात्मान <br>
&nbsp;&nbsp; 	मंतरात्मानं वा परमात्मानमन्तः ।<br>
ज्ञानात्मानं चार्चयेत्तस्य दिक्षु<br>
&nbsp;&nbsp;      मायाविद्ये ये कलापारतत्त्वे ॥ ५॥<br><br>

भगवद्‍ध्यानपुरस्सरणं आवरणपूजा - <br><br>
संपूजयेद्विमलादीश्च शक्तीः <br>
&nbsp;&nbsp;      अभ्यर्चयेद् देवमावाहयेच्च ।<br>
अङ्‌गव्यूहानिलजाद्यैश्च पूज्य<br>
&nbsp;&nbsp;      धृष्ट्यादिकैर्लोकपालैस्तदस्त्रैः ॥ ६॥ <br>
वसिष्ठाद्यैर्मुनिभिर्नीलमुख्यै- <br>
&nbsp;&nbsp;      राराधयेत् राघवं चन्दनाद्यैः ।<br>
मुख्योपहारैर्विविधैश्च पूज्यै-<br>
&nbsp;&nbsp;      स्तस्मै जपादींश्च सम्यक् प्रकल्प्य ॥ ७॥ <br>
<br>
भगवत् प्रसादद्वारा मोक्षप्राप्तिः - <br>
<br>
एवंभूतं जगदाधारभूतं<br>
&nbsp;&nbsp;     रामं वन्दे सच्चिदानन्दरूपम् ।<br>
गदाऽरिशङ्खाब्जधरं भवारिं<br>
&nbsp;&nbsp;     स यो ध्यायेन्मोक्षमाप्नोति सर्वः ॥ ८॥<br>
विश्वव्यापी राघवो यस्तदानी-<br>
&nbsp;&nbsp;     मन्तर्दधे शङ्‌खचक्रे गदाब्जे ।<br>
धृत्वा रमासहितः सानुजश्च <br>
&nbsp;&nbsp;     सपत्तनः सानुगः सर्वलोकी ॥ ९॥<br>
तद्‌भक्ता ये लब्धकामांश्च भुक्त्वा <br>
&nbsp;&nbsp;     तथा पदं परमं यान्ति ते च ।<br>
इमा ऋचः सर्वकामार्थदाश्च <br>
&nbsp;&nbsp;     ये ते पठन्त्यमला यान्ति मोक्षम् ॥ १०॥<br>
<br>
इति पञ्चमोऽपनिषत् ॥ </div><br clear="left">
<p class="note">॥ इति रामपूर्वतापिनि उपनिषत्समाप्ता ॥ </p><br>
</td></tr></table></body></html>