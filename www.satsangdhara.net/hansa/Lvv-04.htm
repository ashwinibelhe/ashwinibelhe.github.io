<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीहंसराजस्वामीकृत -  लघुवाक्यवृत्ति - श्लोक क्र. ४ था</title>
<link rel="stylesheet" type="text/css" href="../css/hansa.css">

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="aagam-parichay.htm"><span>आगमसार</span></a></li>

			<li><a href="laghuvv-parichay.htm">लघुवाक्यवृत्ति</a></li>
			
			<li><a href="sadachar.htm">सदाचार</a></li>
			
			<li><a href="vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffffbb">
<table width="80%" border="0" align="center" bgcolor="#ffffbb">
<tr><td>

<div class="pre">
<a href="Lvv-03.htm">PREVIOUS</a>
</div>
<div class="nex">
<a href="Lvv-05.htm">NEXT</a>
</div>
<br clear="all">

<p class="hdr3"><br>
॥ श्रीहंसराज स्वामी कृत ॥ <br></p> 
<p class="hdr1">॥ लघुवाक्यवृत्ति  ॥ <br></p><br>

<p class="hdr2">श्लोक क्र. ४ था<br></p>
<p class="hdr4">॥ श्रीरामसमर्थ ॥<br></p>

<div class="ovi">श्लोक : यो जाग्रत्स्वप्नयोरेव बोधाभासविडंबना ॥  ४ ॥ (पूर्वार्ध)  <br></div>	<div class="arth">अर्थ : चिदाभासाचा (जीवाचा) व्यवहार जागृती आणि स्वप्न या दोन अवस्थांतच होतो. । । ४ । । (पूर्वार्ध) </div><br clear="left">
<div class="ovi">ऊ स्थूलासहित ते जागति ।  <br>सूक्ष्मासह स्वप्नसाति । या दोहीं अवस्थेप्रति । आभास विडंबन ॥ ७३ ॥  <br></div>	<div class="arth">स्थूल देहासहित असणारी जागत अवस्था आणि सूक्ष्म देहासह असणारी स्वप्नाची द्यांत अवस्था या दोन अवस्थांमध्येच फक्त आभासाचा खेळ चालतो. (५७३) </div><br clear="left">
<div class="ovi">आभास ह्मणजे मिथ्या भासे । जळी प्रतिबिंब व्यर्थ जैसे ।  <br>तयामाजीं नांव आलें असे । जडासी जीवी ॥ ७४ ॥  <br></div>	<div class="arth">पाण्यामध्ये जसे प्रतिबिंब भासते. ते खोटे असते, त्याप्रमाणे जे खोटे असून भासते त्याला आभास म्हणतात. तो जडास जीवन देतो म्हणून त्या आभासाला जीव असे म्हणतात. (५७४) </div><br clear="left">
<div class="ovi">स्थूलदेह हा जडाल्पक । हस्तपादादि आनख मस्तक ।  <br>जो मागा बोलिला पांचभौतिक । पंचीकृत अन्नमय ॥ ७५ ॥  <br></div>	<div class="arth">स्थूलदेह जड पांच भौतिक तत्त्वांचा बनलेला असतो. हातापायांच्या नखांपासून ते मस्तकापर्यंत त्याचा विस्तार असतो. तो मागे सांगितल्याप्रमाणे पाच भूतांपासून तयार झालेला असतो. तो पंचीकृत भूतांचा बनलेला असून अन्नमय कोशाचा बनलेला आहे, हे मागे सांगितले आहे. (पहा ओ. ७४ - ७९) (५७५) </div><br clear="left">
<div class="ovi">अपंचीकृत जी तत्त्वें सत्रा । तोचि लिंगदेह स्थूलामाझारा ।  <br>राहून करितसे देहव्यापारा । येकमेकां साह्यपणें ॥ ७६ ॥  <br></div>	<div class="arth">या स्थूल देहामध्ये जो अपंचीकृत सतरा तत्त्वांचा लिंगदेह राहातो. तो तेथे राहून स्थूल देहाच्या सहकार्याने देहाचा व्यापार करत असतो. (५७६) </div><br clear="left">
<div class="ovi">स्थूलाविण लिंगदेहासी । घेतां नये भोग्यजातासी ।  <br>सूक्ष्माविणही स्थूल जडासी । व्यापार कैचा ॥ ७७ ॥  <br></div>	<div class="arth">स्थूलाच्या आधाराशिवाय लिंगदेहाला भोग्य वस्तूचे ग्रहण करता येत नाही आणि सूक्ष्म देहावाचून जड स्थूल देहाचा व्यापार कसा शक्य होईल ? (५७७) </div><br clear="left">
<div class="ovi">ह्मणून स्थल देही राहून । लिंगदेह करी विषय ग्रहण ।  <br>तया व्यापारा नामे दोन । स्वप्न आणि जागति ॥ ७८ ॥  <br></div>	<div class="arth">म्हणून स्थलदेहात राहूनच लिंगदेह विषयांचे ग्रहण करतो. त्या व्यापाराला दोन नावे आहेत- स्वप्न आणि जागृती.  (५७८) </div><br clear="left">
<div class="ovi">अंतःकरणवृत्ति ज्ञानेंद्रिय द्वारा । पंच विषयांचे येत सामोरा ।  <br>भोक्ता जीव हा होय त्वरा । या नांव जागति ॥ ७९ ॥  <br></div>	<div class="arth">अंतःकरणवृत्ती ज्ञानेंद्रियांच्या द्वारा पाच विषयांना सामोरी येते आणि जीव हा त्यांचा भोक्ता होतो. यालाच जागृती असे म्हणतात. (५७९) </div><br clear="left">
<div class="ovi">हे पांच तत्त्वांचे व्यापार पांच । कमीद्रयांचीही क्रिया तैशीच ।  <br>हें मागें सांगितलें आहाच । स्पष्ट करोनी ॥ ८० ॥  <br></div>	<div class="arth">या पाच तत्त्वांचे पाच व्यापार होतात. कर्मेंद्रियाच्याही क्रिया तशाच होतात, हे मागे स्पष्ट करून सांगितले आहेच. (५८०) </div><br clear="left">
<div class="ovi">इंद्रियविषय प्रत्यक्ष नसता । त्यांचा ध्यास घेऊन आतौता ।  <br>बुद्धीच कल्पी जीव तया भोक्ता । ते अवस्था स्वप्न ॥ ८१ ॥  <br></div>	<div class="arth">प्रत्यक्षात इंद्रियांचे विषय उपस्थित नसताना त्यांचा ध्यास घेऊन बुद्धीच कल्पना करते आणि जीव त्यांचा भोक्ता होतो. त्या अवस्थेला स्वप्न अवस्था म्हणतात.  (५८१) </div><br clear="left">
<div class="ovi">ऐसे हे स्वप्न जागती दोन । व्यापार होती सर्व जीवांलागून ।  <br>मिथ्या प्रतिभास असोन । भ्रांतीनें सत्य मोनिल ॥ ८२ ॥  <br></div>	<div class="arth">अशा प्रकारचे हे स्वप्न आणि जागृती या दोन अवस्थांचे व्यापार सर्व जीवांचे होतात. ते मिथ्यारूप, भासस्वरूप असूनही भ्रमामुळे त्यांना सत्य मानण्यात येते. (५८२) </div><br clear="left">
<div class="ovi">अस्ति भाति प्रियरूप आपुले । जें कां मुख्याल्पाचे लक्षण बोलिले ।  <br>तेंचि या आभासासी मानिलें । बिबाचे प्रतिबिंब जेवीं ॥ ८३ ॥  <br></div>	<div class="arth">मुख्यात्म्याचे अस्ति भाति प्रिय हे लक्षण सांगितले आहे. तेच लक्षण या भासरूप जीवाला लागू केले जाते. बिंबाची सर्व लक्षणे जशी प्रतिबिंबाला जशीच्या तशी लागू होतात, तसेच येथेही होते. (५८३) </div><br clear="left">
<div class="ovi">या आभासाचे लक्षण । असफ्लड ख संपूर्ण ।  <br>हें टाकून आरोपी अज्ञान । अस्ति भीति प्रिय होच ॥ ८४ ॥  <br></div>	<div class="arth">आणि या आभासरूप जीवाची वास्तविक जी असत, जड आणि दुःखरूप ही तीन लक्षणे आहेत ती टाकून देऊन त्याच्यावर अज्ञानी लोक अस्ति, भाति आणि प्रिय या आत्म्याच्या लक्षणांचे आरोप करतात. (५८४) </div><br clear="left">
<div class="ovi">प्रतिबिंबित देहद्वयांत । तो जीवही नेणोनि द्यांत ।  <br>उगाची सर्वही संघात । मी म्हणोन बैसला ॥ ८५ ॥  <br></div>	<div class="arth">प्रतिबिंबस्वरूप दोन देहात जीवालाही भ्रम होऊन नेणतेपणाने तो उगीचच सर्व संघाताला 'मी' म्हणून बसतो. (५८५) </div><br clear="left">
<div class="ovi">आणि तया सर्व संघाता । अस्ति भाति आरोपी प्रियता ।  <br>हेचि जाण विडंबन तत्त्वतां । असे तें त्यागिलें ॥ ८६ ॥  <br></div>	<div class="arth">आणि त्या पिंडांतर्गत सर्व संघातावर अस्ति, भाति, प्रियत्व या आत्म्याच्या लक्षणांचा आरोप करतो. हेच खरे विडंबन होय. त्याचा त्याग केला पाहिजे. (५८६) </div><br clear="left">
<div class="ovi">हस्त आहे पाठ आहे । उदर कंठ मस्तक आहे ।  <br>नख केश सर्व आहे । हेंचि विडंबन ॥ ८७ ॥  <br></div>	<div class="arth">मी हात आहे, पाय आहे, पोट आहे, गळा आहे, मस्तक आहे, नखे आहे, केस आहे, सर्व मीच आहे असे त्याला वाटते. हेच विडंबन आहे. (५८७) </div><br clear="left">
<div class="ovi">श्रोत्र आहे त्वचा आहे । लक्ष जिव्हा घाण आहे ।  <br>वाचा पाणि पाव आहे । हेंचि विडंबन ॥ ८८ ॥  <br></div>	<div class="arth">मीच कान आहे, त्वचा आहे, डोळा आहे, जीभ आहे, नाक आहे, वाचा आहे, हात आहे, पाय मीच आहे असे त्याला वाटते. हेच विडंबन आहे. (५८८) </div><br clear="left">
<div class="ovi">उपस्थ गुदही मीच आहें । प्राण जपान व्यान आहें ।  <br>उदान आहें समान आहें । हेंचि विडंबन ॥ ८९ ॥  <br></div>	<div class="arth">उपस्थ (शिस्न), गुद (मलविसर्जनाचे इंद्रिय) मीच आहे. प्राण, अयान, व्यान, उदान आणि समान हे पाच वायू मीच आहे, असे त्याला वाटते. हेच विडंबन आहे. (५८९) </div><br clear="left">
<div class="ovi">उपप्राणादि वायु आहें । अहंकार चित्त मीच आहें ।  <br>बुद्धि मन अंतःकरण आहें । हेंचि विडंबन ॥ ९० ॥  <br></div>	<div class="arth">उपप्राणादि वायू मीच आहे, अहंकार, चित्त, मन, बुद्धी आणि अंतःकरण हे अंतःकरणपंचक मीच आहे असे त्याला वाटते हेच विडंबन आहे. (५९०) </div><br clear="left">
<div class="ovi">गुण असती वृत्ति आहे । जीव असे सर्वही आहे ।  <br>एव अस्तित्वरूप सर्वा पाहे । हेंचि विडंबन ॥ ९१ ॥  <br></div>	<div class="arth">सत्त्व, रज, तम हे गुण मीच आहे. सर्व अंतःकरणवृत्ती मीच आहे, जीव मीच आहे, सर्व काही मीच आहे अशा तऱ्हेने या सर्व तत्त्वांमध्ये तो अस्तित्वाचा आरोप करतो, हेच विडंबन आहे. (५९१) </div><br clear="left">
<div class="ovi">तैसेचि हस्तासी अंधारी कळे । पाव नखासी लागता कळे ।  <br>उदर कंठा बोटासी कळे । हेंचि विडंबन ॥ ९२ ॥  <br></div>	<div class="arth">त्याचप्रमाणे हाताला अंधारातसुद्धा कळते, पाय, नख यांना कुठे लागले की लगेच कळते; पोट, कंठ, बोट यांनाही कळते, पण हा भातित्वाचा आरोप या तत्त्वांवर करणे हेच विडंबन आहे. (५९२) </div><br clear="left">
<div class="ovi">नख शिख जबघियास कळे । दृष्टीली पार्श्वभागासी कळे ।  <br>मागें पुढे अधोर्ध्य कळे । हेंचि विडंबन ॥ ९३ ॥  <br></div>	<div class="arth">नख, शिखा (शेंडी) यांना कळते; दृष्टीला, दोन्ही बाजूंना, मागे, पुढे, खाली, वर हे सर्व कळते हेच विडंबन आहे. (५९३) </div><br clear="left">
<div class="ovi">श्रोत्रासी शब्द कळतसे । त्वचा हे स्पर्शा जाणतसे ।  <br>डोळा रूपा ओळखीतसे । हेंचि विडंबन ॥ ९४ ॥  <br></div>	<div class="arth">कानाला शब्द कळतो, त्वचेला स्पर्श कळतो, डोळा रूप ओळखतो, असे त्याला वाटते हेच विडंबन होय. (५९४) </div><br clear="left">
<div class="ovi">जिव्हा हे रसातें जाणें । सुगंध जाणून घेतसे घाणे ।  <br>वाचा बोलोनियां जाणें । हेंचि विडंबन ॥ ९५ ॥  <br></div>	<div class="arth">जिव्हेला रस कळतो, नाक सुगंध ओळखून तो घेते, वाणीला बोलण्याचे कळते, असे त्याला वाटते, हेच विडंबन होय.  (५९५) </div><br clear="left">
<div class="ovi">पाणी जाणें घेणेदेणिया । उपस्थ जाणें मैथुनक्रिया ।  <br>गुद जाणें विसर्गा या । हेंचि विडंबन ॥ ९६ ॥  <br></div>	<div class="arth">हाताला द्यायचे घ्यायचे कळते, उपस्थाला मैधुनक्रिया कळते, गुद मलविसर्जनाचे काम जाणते, असे जाणणे हेच विडंबन होय. (५९६) </div><br clear="left">
<div class="ovi">प्राण जाणें व्यान जाणें । उदान समान जपान जाणें ।  <br>उपप्राणांसही होय जाणणें । हेंचि विडंबन ॥ ९७ ॥  <br></div>	<div class="arth">प्राण जाणतो, व्यान जागतो; उदान, समान, अयान हे जाणतात; उपप्राणांनाही जाणता येते, असे त्याला वाटते हेच विडंबन होय. (५९७) </div><br clear="left">
<div class="ovi">अहंकार सर्वा जाणतसे । चित्त चिंतना ओळखीतसे ।  <br>मन बुद्धि जाणें अपैसें । हेंचि विडंबन ॥ ९८ ॥  <br></div>	<div class="arth">अहंकार सर्वांना जाणतो, ''काम चित्त जाणते; मन, बुद्धी ही तर स्वाभाविकपणे जाणतातच ही त्याची धारणा हेच विडंबन आहे. (५९८) </div><br clear="left">
<div class="ovi">वृत्ति जाणें गुण जाणती । जीव तो जाणें सहजगती ।  <br>एव हे अवघेचि जाणती । हेंचि विडंबन ॥ ९९ ॥  <br></div>	<div class="arth">वृत्ती जाणते, त्रिगुण जाणतात, जीव तर जाणतो हे स्वाभाविकच आहे, अशा प्रकारे हे सर्वच जाणतात असे वाटणे हेच विडंबन आहे. (५९९) </div><br clear="left">
<div class="ovi">ऐसें जडरूप सर्व असतां । ज्ञानरूपचि मानिलें तत्त्वतां ।  <br>कोणीच नाहीं जाणिल्या परता । हेंचि विडंबन ॥ ६०० ॥  <br></div>	<div class="arth">तेव्हा ही सर्व तत्त्वे जडरूप असता त्यांना ज्ञानरूप मानले. त्या तत्त्वांपैकी कोणीही जाणण्यापासून वंचित नाही, असे वाटणे हेच विडंबन आहे. (६००) </div><br clear="left">
<div class="ovi">येणेंचि रीती मी किती चांगुला । नखशिख आवडता जाला ।  <br>हस्त पादादि शोभला । हेंचि विडंबन ॥ १ ॥  <br></div>	<div class="arth">याच पद्धतीने प्रियत्वाच्या संदर्भातही विडंबन कसे होते, हे आता पाहू मी किती चांगला आहे. मी नखशिखान्त सर्वांचा आवडता झालो आहे. हात, पाय यांनी मी कसा शोभतो, असे मानणे हेच विडंबन आहे. (६०१) </div><br clear="left">
<div class="ovi">श्रोत्रांचे ऐकणे चौगुले । आवडे त्वचेने स्थर्शले ।  <br>आकर्ण नेत्रे शुद्ध देखिले । हेंचि विडंबन ॥ २ ॥  <br></div>	<div class="arth">कानांचे ऐकणे चांगले आहे. त्वचेने केलेला स्पर्श चांगला आहे. कानांपर्यंत पसरलेले डोळे चांगलेच पाहतात, असे जे वाटते तेच विडंबन आहे. (६०२) </div><br clear="left">
<div class="ovi">रसनेची गोडी अति सुरस । अति चांगुला घेणे सुवास ॥ ९ ॥  <br>माझें बोलणें किती नवरसा । हेंचि विडंबन ॥ ३ ॥  <br></div>	<div class="arth">जिभेला चांगली चव आहे, माझे नाक सुवास चांगला घेते, माझे बोलणे कसे नवरसपूर्ण आहे ! पण असे वाटणे हेच विडंबन आहे. (६०३) </div><br clear="left">
<div class="ovi">ग्रहण दाना हस्त चौगुले । गमन गती सरळ याद भले ।  <br>उपस्थ गुरू किती शोभले । हेंचि विडंबन ॥ ४ ॥  <br></div>	<div class="arth">हात ग्रहण आणि दान या क्रिया चांगल्या प्रकारे करतात, माझ्या चांगल्या पायांची चालण्याची गती सरळ आहे, उपस्थ, गुदद्वार हेही चांगले आहेत, असे तो मानतो, हेच विडंबन आहे. (६०४) </div><br clear="left">
<div class="ovi">पंचप्राण चौगुले असती । अहंकार तो उत्तम अति ।  <br>सावधानता चांगुली चित्तीं । हेंचि विडंबन ॥ ५ ॥  <br></div>	<div class="arth">माझे पंचप्राण चांगले आहेत, माझा अहंकारही उत्तम आहे, माझ्या मनाची सावधानता चांगली आहे, असे वाटणे हेच विडंबन आहे. (६०५) </div><br clear="left">
<div class="ovi">बुद्धि निश्चया अति उत्तम । मनही चौगुले असे परम ।  <br>अंतःकरण गुणही होती सम । हेंचि विडंबन ॥ ६ ॥  <br></div>	<div class="arth">माझ्या बुद्धीचा निश्चय अत्युत्तम आहे. माझे मनही चांगले आहे. अंतःकरण अतिशय चांगले आहे. गुणही समतोल आहेत. असे तो मानतो हेच विडंबन आहे. (६०६) </div><br clear="left">
<div class="ovi">माझें करणें वर्तणें आचरणे । पाप कीं पुण्य न लणे ।  <br>चौगुले ह्मणून भावी मने । हेंचि विडंबन ॥ ७ ॥  <br></div>	<div class="arth">माझे करणे, वागणूक, आचरण ही सर्व चांगली आहेत, ती पापयुक्त आहेत की पुण्ययुक्त यांचा विचार मी करत नाही. पण ती चांगलीच आहेत, असे वाटणे हेच विडंबन आहे. (६०७) </div><br clear="left">
<div class="ovi">ऐसे जागतीचे व्यापार । वाईट कीं असोत सुंदर ।  <br>परी चांगुलेचि सविस्तर । हेंचि विडंबन ॥ ८ ॥  <br></div>	<div class="arth">असे माझे जागृतीचे व्यापार वाईट असोत की सुंदर, पण ते चांगलेच आहेत, असे तो मानतो. हेच विडंबन होय. (६०८) </div><br clear="left">
<div class="ovi">एव अस्ति भाति प्रिय या रीती । जागतींत आरोपी भासाप्रती ।  <br>तैसेंचि स्वप्नी भावी ध्यासावरुती । हेंचि विडंबन ॥ ९ ॥  <br></div>	<div class="arth">अशा प्रकारे जागृतीतील भासांवर तो अस्ति, भाति, आणि प्रियत्वाचे आरोप करतो. त्याचप्रमाणे स्वप्नातील भासांवरही करतो. हेच विडंबन होय. (६०९) </div><br clear="left">
<div class="ovi">भासदेह जो मने कल्पिला । तो आहे जाणें चांगुला ।  <br>येस भासा हर्षे कीं भ्याला । हेंचि विडंबन ॥ १० ॥  <br></div>	<div class="arth">मनाने ज्याची कल्पना केली, तो भासदेह आहे. चांगला आहे, असे तो मानतो. बाकीच्या वास्तविक भासांनी तो आनंदित होतो किंवा भिऊन जातो, हेच खरे विडंबन होय. (६१०) </div><br clear="left">
<div class="ovi">या रीती स्वप्न आणि जागती । माजी अस्ति भाति जे प्रीति ।  <br>आपुली लक्षणें आभासावरूतीं । स्थापी बळे ॥ ११ ॥  <br></div>	<div class="arth">याच रीतीने स्वप्न आणि जागृतीतील भासांवर आपली स्वतःची अस्ति, भाति आणि प्रिय ही लक्षणे बळेच आरोपित करतो. (६११) </div><br clear="left">
<div class="ovi">जैसा वृक्षी बैसलियाचा । पाहणे प्रीति आहेपणा साचा ।  <br>तो पडिलियावरी आरोप त्याचा । स्थापी बळे ॥ १२ ॥  <br></div>	<div class="arth">ज्याप्रमाणे वृक्षावर बसलेल्या पुरुषाची अस्ति, भाति आणि प्रिय ही लक्षणे खरी आहेत. पण ती तो पाण्यात पडलेल्या भासात्मक प्रतिबिंबावर बळजबरीने आरोपित करतो. (६१२) </div><br clear="left">
<div class="ovi">हस्तपादादि मस्तक आहे । पडिला कैसा टकमका पाहे ।  <br>आवडी त्याची धरोनि राहे । तेव्हां काढा लणे ॥ १३ ॥  <br></div>	<div class="arth">त्या प्रतिबिंबाला 'हात आहेत, पाय आहेत, मस्तक आहे, पाण्यात पडला असून तो कसा टकमका पाहत आहे ! ' असे म्हणून तो त्याबद्दल मनात प्रेम बाळगतो आणि त्या प्रतिबिंबाला 'पाण्यातून बाहेर काढा' असे म्हणतो. (६१३) </div><br clear="left">
<div class="ovi">तैसाचि हाही वृत्तीपासोन । देहान्स मीच ऐसा माजून ।  <br>सोडवा ह्मणे बंधांतून । हें विडंबन नव्हे ॥ १४ ॥  <br></div>	<div class="arth">त्याप्रमाणे अज्ञानी जीवही स्वतःला 'वृत्तीपासून ते देहापर्यंत मीच आहे' असे मागून 'मला बंधनातून सोडवा' असे म्हणतो. हे विडंबन नव्हे काय ? (६१४) </div><br clear="left">
<div class="ovi">अगा हे रविदत्ता तुजसी । निरोपिलें कळले कीं मानसी ।  <br>येक तें सागितले अविनाशी । येक हें मिथ्या ॥ १५ ॥  <br></div>	<div class="arth">अरे रविदत्ता, हे सर्व तुला उद्देशून सांगितले आहे. तुझ्या मनाला ते पटले आहे का ? या दृष्टांताच्या साहाय्याने एक अविनाशी तत्त्व जे परब्रह्म परमात्मा त्याचे स्वरूप तुला सांगितले आहे. आणि दुसरे त्यावर आरोपित अशा मिथ्या आभास असलेल्या जीवाचे स्वरूप तुला सांगितले आहे. (६१५) </div><br clear="left">
<div class="ovi">अस्ति भाति प्रियरूपता । जे मागील कोकी बगेलेली तत्त्वतां ।  <br>तिहीकाळी ज्या लक्षणा समता । तो सत्य आत्या ब्रह्म ॥ १६ ॥  <br></div>	<div class="arth">मागील श्लोकात जी अस्ति भाति प्रियता ही लक्षणे सांगितली, ती लक्षणे तिन्ही काळात सारखीच असतात. त्या लक्षणांनी युक्त असा सत्य आत्मा हाच ब्रह्म आहे. (६१६) </div><br clear="left">
<div class="ovi">आतां या म्हठोकी आभास जीव । ज्याचा असल्लड दु ःखाल्पक स्वभाव ।  <br>परी आरोपिलें अस्ति भाति प्रियत्व । हा मिथ्या प्रतिबिंब ॥ १७ ॥  <br></div>	<div class="arth">आता या श्लोकात आभासरूप जीवाचे स्वरूप सांगितले आहे. त्याचा असत, जड आणि दुःखात्मक असा स्वभाव आहे. पण त्याच्यावर अस्ति, भाति आणि प्रिय या लक्षणांचा आरोप केला जातो. तो म्हणजे खरोखर असत्य असे प्रतिबिंब आहे. (६१७) </div><br clear="left">
<div class="ovi">ऐसे सत्य मिथ्या हे दोन । पदार्थ असती वेदांत प्रमाण ।  <br>तिसरा नाहीं जरी नाना संपूर्ण । तरी अंतर्भूत दोहींत ॥ १८ ॥  <br></div>	<div class="arth">असे हे एक सत्य आणि दुसरा मिथ्या असे दोनच वेदान्तात प्रमाण म्हणून मानले आहेत. बाकी सर्व विविधतेच्या विस्ताराने व्यापले असले तरी ते या दोहोत समाविष्ट होते. या दोहोंखेरीज तिसरा पदार्थच नाही. (६१८) </div><br clear="left">
<div class="ovi">आत्मा ब्रह्म सच्चिदानंद । द्रष्टा साक्षी अद्वय अभेद ।  <br>ऐसे नामाचे अनेकधा भेद । परी आब्रह्म एक ॥ १९ ॥  <br></div>	<div class="arth">आत्मा हा सच्चिदानंद ब्रह्म आहे. तो द्रष्टा, साक्षी, अद्वय, अभेद अशा भिन्न भिन्न नावांनी ओळखला जात असला तरी सर्वत्र व्यापलेले एक ब्रह्मच आहे. (६१९) </div><br clear="left">
<div class="ovi">माया गुण वृत्ति अंतःकरण । मनादि प्राण बहिःकरण ।  <br>देहादि जीव आदिकरून । मिथ्या पदार्थ एक ॥ २० ॥  <br></div>	<div class="arth">माया, त्रिगुण, वृत्ती, अंतःकरण, मन इ. प्राण, बाह्येद्रिये, देह इ. जीव इ. सर्व एकच मिथ्या पदार्थ आहे. (६२०) </div><br clear="left">
<div class="ovi">तस्मात् दोन पदार्थचि असती । सत्य मिथ्या मुख्य आभास भ्रांति ।  <br>यास्तव मुमुसूने विचारे निश्चिती । सत्य मिथ्या निवडावे ॥ २१ ॥  <br></div>	<div class="arth">त्यामुळे सत्य आणि मिथ्या, मुख्य बिंब आणि आभासरूप, प्रातिरूप प्रतिबिंब असे दोनच पदार्थ आहेत. मुमुक्षूने विचारपूर्वक सत्य आणि मिथ्या निवडावेत म्हणजे वेगळे करावेत.  (६२१) </div><br clear="left">
<div class="ovi">निवडणे ह्मणजे विवेचन । सत्य तें सत्यत्वे घ्यावें आपण ।  <br>मिथ्या तें मिथ्या त्यागून । सुखी व्हावें ॥ २२ ॥  <br></div>	<div class="arth">हे निवडणे म्हणजे विवेचन करणे, विचार करणे होय. जे सत्य आहे ते सत्यत्वाने आपण ध्यावे आणि मिथ्याचा मिध्यत्वाने त्याग करावा आणि सुखी व्हावे. (६२२) </div><br clear="left">
<div class="ovi">देह नासे इंद्रियें नासती । प्राण वाहती ते नास्त्र जाती ।  <br>मनादि तीं क्षणाक्षणां पावती । स्वतांचि नाश ॥ २३ ॥  <br></div>	<div class="arth">देह नष्ट होतो, इंद्रिये नष्ट होतात, शरीरात वाहणाऱ्या प्राणांचा नाश होतो, मन इ. तत्त्वे प्रत्येक क्षणाला स्वतःच नष्ट होत असतात. (६२३) </div><br clear="left">
<div class="ovi">वृत्तीसहित जीव हारपे । जेर्वी सतोय प्रतिबिंब लोपे ।  <br>तस्मात् हा केवीं होईल सदूपें । उद्धव लय जया ॥ २४ ॥  <br></div>	<div class="arth">ज्याप्रमाणे अतिशय उष्णतेने साचलेले पाणी आटून जाते, त्याबरोबरच त्यातील प्रतिबिंबही लोप पावते, त्याप्रमाणे वृत्तीसहित जीव देखील नाहीसा होतो. त्यामुळे ज्याला उद्धव आणि लय आहेत असा तो जीव सदूष कसा असेल ? (६२४) </div><br clear="left">
<div class="ovi">ऐसा विचारून या मिंध्याचा । आहेपणा जो असे सत्याचा ।  <br>काढून निर्धार करावा साचा । अक्रमाला आभास त्यानें ॥ २५ ॥  <br></div>	<div class="arth">असा विचार करून या जीवावर आरोपित आहेपणा हे सक्तरूपाचे लक्षण काढून टाकून त्या आभासाचा त्याग करून 'मी जीव नसून आत्मा आहे ' असा सत्य निर्धार करावा. (६२५) </div><br clear="left">
<div class="ovi">जेर्वी वृक्षस्थावांचून । पडिलिया कैचे आहेपण ।  <br>तैसा आल्या जो सच्चिदघन । त्याचें अस्तित्व या ॥ २६ ॥  <br></div>	<div class="arth">ज्याप्रमाणे वृक्षस्थ पुरुष नसेल तर पाण्यात पडलेल्या आभासित पुरुषाला आहेपणा कसा असेल ? त्याप्रमाणे जो निखळ सच्चिद्‌रूप आत्मा आहे त्याच्या अस्तित्वावरच या आभासरूप जीवाचे अस्तित्व अवलंबून आहे  (हे ओळखावे). (६२६) </div><br clear="left">
<div class="ovi">आतां कळणे जें या सर्वांसी । देहादिकां वाटे आभासासी ।  <br>परी जयाचिये प्रकाशी । प्रकाशमान हें ॥ २७ ॥  <br></div>	<div class="arth">आता या सर्व देहादिक आभासाला कळते असे वाटते, ते चिद्र्रए ब्रह्माच्याच प्रकाशाने प्रकाशित झालेले असते. (६२७) </div><br clear="left">
<div class="ovi">शब्दस्थर्शादि देहचि जाणत । तरी निद्रिस्थाचा देह पडे प्रेत ।  <br>मागें पुढे असतां नेणत । स्त्री कीं सर्प ॥ २८ ॥  <br></div>	<div class="arth">शब्द स्पर्शादी विषयांना देहच जाणतो असे वाटत असेल तर गाढ झोपलेल्या माणसाचा देह प्रेतवतू पडलेला असतो, त्यावेळी त्याच्या मागे अथवा पुढ्यात स्त्री आहे की सर्प हे त्याला कसे कळत नाही ? (६२८) </div><br clear="left">
<div class="ovi">श्रोत्र असतां नायकती । स्पर्श न कळे त्वचेप्रति ।  <br>नेत्र उघडे तरी न देखती । तम कीं प्रकाश ॥ २९ ॥  <br></div>	<div class="arth">कान असूनही कधी ते ऐकू शकत नाहीत. त्वचेला स्पर्श कळत नाही. डोळे उघडे असूनही अंधार आहे की प्रकाश आहे हे पाहू शकत नाहीत. (६२९) </div><br clear="left">
<div class="ovi">जिव्हेवरी साकर असतां । गोडी न कळे कीं तत्त्वतां ।  <br>कस्तूरी नासिकी बांधितां । सुगंध नेघे ॥ ३० ॥  <br></div>	<div class="arth">जिभेवर साखर असूनही तिची गोडी कळत नाही. कस्तुरी नाकाला बांधली तरी तिचा सुगंध त्याला कळत नाही. (६३०) </div><br clear="left">
<div class="ovi">वाचादि कर्मी सर्व । व्यापार न करिती स्वयमेव ।  <br>वाणी बरळे जरी जाणीव । नसे त्या शब्दाची ॥ ३१ ॥  <br></div>	<div class="arth">हे ज्ञानेंद्रियांबद्दल झाले. त्याचप्रमाणे कर्मेन्हियांच्या बाबतीत होते. वाचा इ. सर्व कर्मेन्द्रिये स्वत: होऊन त्यांची कामे करत नाहीत. जीभ बरळते त्यावेळी तिला त्या शब्दाची जाणीव नसते. (६३१) </div><br clear="left">
<div class="ovi">प्राण जरी देही वावरती । परी वस्त्रे हरितां ते नेणती ।  <br>तस्मात् जडत्व प्राणाप्रती । स्वतःसिद्ध असे ॥ ३२ ॥  <br></div>	<div class="arth">जरी देहात प्राण वावरत असले तरी देहावरचे कपडे कोणी काढून घेतले तरी त्यांना ते कळत नाही. त्यामुळे प्राण जड आहेत ही गोष्ट स्वत: सिद्ध आहे. (६३२) </div><br clear="left">
<div class="ovi">मन बुद्धि चित्त अहंकार । जरी ही जाणती तत्त्वें चत्वार ।  <br>तरी करून पाहतां विचार । परप्रकाशक ॥ ३३ ॥  <br></div>	<div class="arth">मन, बुद्धी, चित्त, अहंकार ही चार तत्त्वे जाणणारी असली तरी विचार करून पाहिले तर त्यांचे ज्ञानही परप्रकाशकच असते. (६३३) </div><br clear="left">
<div class="ovi">जैसे उपनेत्रे स्पष्ट दिसे । परी जाधळिया काय असे ।  <br>तैसें आत्ययाचीये प्रकाश । विण वृत्ति व्यर्थ ॥ ३४ ॥  <br></div>	<div class="arth">ज्याप्रमाणे चक्क्याने दिसते खरे, पण आंधळ्याला त्याचा काय उपयोग ? त्याप्रमाणे आत्म्याच्या प्रकाशावाचून वरील वृत्ती व्यर्थ होत. (६३४) </div><br clear="left">
<div class="ovi">येकीकडे वृत्ति लागता । दुसरिया पदार्थां समस्तां ।  <br>न जाणती सन्निध असतां । ह्मणोनि परप्रकाश ॥ ३५ ॥  <br></div>	<div class="arth">वृत्ती एका विषयात गुंतली असता बाकीच्या सर्व पदार्थांना, ते कितीही जवळ असले तरी ती जाणत नाही. म्हणून तिला परप्रकाशी म्हणतात. (६३५) </div><br clear="left">
<div class="ovi">अथवा वृत्ति विषयीं धांवे । तेधवाचि साक्षित्वा पहावे ।  <br>साक्षी परतता स्वभावें । मग वृत्ति विषय नेघे ॥ ३६ ॥  <br></div>	<div class="arth">आता वृत्ती विषयांकडे धावते, त्याचवेळी साक्षीकडे लक्ष द्यावे. साक्षी स्वाभाविकपणे परत फिरल्यावर वृत्ती विषय घेणे थांबवते. (६३६) </div><br clear="left">
<div class="ovi">आढळून जडत्वे पडे । परी अमुक हें न निवडे ।  <br>ऐसें विचारितां हे जडे । प्रत्यया येती ॥ ३७ ॥  <br></div>	<div class="arth">ती जड असत्यामुळे विषयावर आदळून पडते आणि हा अमुक विषय आहे, हेही तिला निवडता येत नाही. या गोष्टीचा विचार केला की, वृत्ती जड आहे असा अनुभव येतो. (६३७) </div><br clear="left">
<div class="ovi">या येका वृत्तीचे प्रकार । कार्यपरत्वे चत्वार ।  <br>मन बुद्धि चित्त अहंकार । भिन्न भिन्न दिसती ॥ ३८ ॥  <br></div>	<div class="arth">या वृत्तींचे कार्यानुसार चार प्रकार होतात. ते म्हणजे मन, बुद्धी, चित्त आणि अहंकार. असे ते परस्परभिन्न दिसतात. (६३८) </div><br clear="left">
<div class="ovi">संकल्प विकल्प नव्हे आहे । संशयाल्पके निश्चय न लाहे ।  <br>तेंचि मन ओळखून पाहे । परप्रकाश ॥ ३९ ॥  <br></div>	<div class="arth">संकल्प, विकल्प; अमुक असे आहे किंवा नाही, अशा संशयात्मक स्वरूपामुळे ज्याला निर्णय करता येत नाही तेच मन ओळखून घे. ते परप्रकाश आहे. (६३९) </div><br clear="left">
<div class="ovi">निश्चय करी जो येक । होय कीं नव्हे हें अमुक ।  <br>हेंचि बुद्धीचें रूपक । परप्रकाश ॥ ४० ॥  <br></div>	<div class="arth">जी, अमुक गोष्ट अमुकच आहे, अमुक नाही असा एक निश्चय करते, हेच बुद्धीचे रूप आहे. तीदेखील परप्रकाश आहे. (६४०) </div><br clear="left">
<div class="ovi">दृष्ट श्रुत पदार्थांचा । छंद घेतसे चिंतनाचा ।  <br>तेंचि चित्त नामे साचा । परप्रकाश ॥ ४१ ॥  <br></div>	<div class="arth">पाहिलेल्या किंवा ऐकलेल्या पदार्थाचे चिंतन करण्याचा जे एकच ध्यास घेते, त्याचे नाव चित्त आहे. तेही परप्रकाश आहे. (६४१) </div><br clear="left">
<div class="ovi">अमुक करीन कीं न करी । हाचि अहंकार निर्धारी ।  <br>हेंही जाणते तत्त्व परी । परप्र० ॥ ४२ ॥  <br></div>	<div class="arth">मी अमुक करीन, अमुक करणार नाही अशा प्रकारे अभिमान बाळगणे हाच निश्चितपणे अहंकार आहे. हे जाणते तत्त्व खरे, पण ते परप्रकाश आहे. (६४२) </div><br clear="left">
<div class="ovi">येक वृत्ति परप्रकाशक । कळता जरी निश्चयात्मक ।  <br>तरी चारीही मासला येक । कळे निधरि ॥ ४३ ॥  <br></div>	<div class="arth">यापैकी कोणतीही एक वृत्ती परप्रकाश आहे, असे निश्चितपणे कळले की सर्व चारी वृत्ती परप्रकाशच आहेत. सर्वांचा एकच मासला आहे, हे निश्चयपूर्वक कळते (६४३) </div><br clear="left">
<div class="ovi">गुण तरी अंतःकरणाचे । कामादि धर्म तयाचे ।  <br>यासीं जडत्व बोलणे साचे । नलगे वेग ॥ ४४ ॥  <br></div>	<div class="arth">अंतःकरणाचे तीन गुण आहेत. त्याचे कामादी हे धर्म आहेत. मुळात अंतःकरणच जड असत्यामुळे त्याचे गुण आणि धर्मही जड आहेत, हे वेगळे सांगण्याची गरज नाही. (६४४) </div><br clear="left">
<div class="ovi">आतां वृत्तीमाजी जो पडे । प्रतिबिंबत्वे जीव आतुडे ।  <br>परी यासही ज्ञान न जोडे । आल्पप्रभेवीण ॥ ४५ ॥  <br></div>	<div class="arth">आता वृत्तीमध्ये प्रतिबिंबरूपाने पडून जो तिथेच अडकतो त्यालाही आत्म्याच्या प्रकाशाशिवाय ज्ञान प्राप्त होत नाही. (६४५) </div><br clear="left">
<div class="ovi">जेवीं आदित्य गगनीं नसलिया । प्रतिबिंबचि न पडे आरसिया ।  <br>मा झुळझुळ पडे कोठोनियां । भिंती वरूती ॥ ४६ ॥  <br></div>	<div class="arth">ज्याप्रमाणे सूर्य आकाशात नसल्यावर आरशात त्याचे प्रतिबिंबच पडणार नाही, मग भिंतीवर त्याचा कवडसा तरी कसा पडणार ? (६४६) </div><br clear="left">
<div class="ovi">तैसें मन जाऊन पदार्थी आदळे । तया रवी किंचित् उजाळे ।  <br>परी आदि अती प्रकाशामुळे । मध्ये उठोनि निमे ॥ ४७ ॥  <br></div>	<div class="arth">त्याप्रमाणे मन जाऊन पदार्थावर आदळते, त्याला प्रकाशित करून त्या पदार्थाला किंचित उजाळा देते, परंतु त्या प्रकाशाचा आरंभ आणि त्या प्रकाशाच्या शेवट या दोहोंच्या मध्येच तो उठून दिसतो आणि नाहीसा होतो. (६४७) </div><br clear="left">
<div class="ovi">हें बोलणें पुढें असे । सामान्य विशेष निवडे ऐसें ।  <br>प्रस्तुत येथें समजावे मानसे । कीं परप्रकाश जीव ॥ ४८ ॥  <br></div>	<div class="arth">हे पुढे बोलायचेच आहे. सामान्य प्रकाश आणि विशेष प्रकाश याविषयीचे विवेचन पुढे येणारच आहे. सध्यापुरते एवढे समजून घ्यावे की जीव हा परप्रकाशक आहे. (६४८) </div><br clear="left">
<div class="ovi">तस्मात् देहापासून जीव । पर्यंत हें जडचि सर्व ।  <br>जाणती वाटती ते अपूर्व । व्यर्थ विडंबन ॥ ४९ ॥  <br></div>	<div class="arth">तेव्हा देहापासून जीवापर्यंत हे सर्व पदार्थ जडच आहेत. ते जाणते वाटतात, पण हेच एक अपूर्व विडंबन आहे. ते अर्थात खोटे आहे. (६४९) </div><br clear="left">
<div class="ovi">जेवीं वृक्षस्थाचा हात पाय हाले । डोळे फिरती मान डोले ।  <br>तेचि पडिलियावरी उमटले । कीं प्रत्यक्ष हालती ॥ ५० ॥  <br></div>	<div class="arth">ज्याप्रमाणे वृक्षावर बसलेल्या पुरुषाचे हातपाय हलतात, डोळे फिरतात, मान डोलते. त्याप्रमाणे या सर्व हालचाली पाण्यात पडलेल्या प्रतिबिंबाच्या ठिकाणी उमटतात. त्या काय प्रत्यक्ष क्रिया असतात काय ? (६५०) </div><br clear="left">
<div class="ovi">तेवीं सामान्य साक्षी बोधाला । स्वप्रकाशक चिदात्मा ।  <br>त्याचा आभास हा जीवात्मा । तद्धासें तद्वत ॥ ५१ ॥  <br></div>	<div class="arth">त्याप्रमाणे चिद्र्रप आत्मा हा सर्वांचा सामान्य साक्षी आहे. तो स्वप्रकाशक असून चिद्‌रूप आहे. त्याचा आभास म्हणजे हा जीवात्मा होय. तो पुढे स्वतःच्या भासरूप प्रकाशाने इतरांना प्रकाशित करतो. (६५१) </div><br clear="left">
<div class="ovi">एव या रीती हा जीव खरा । चिदूप नव्हे हा भास सारा ।  <br>तसेंचि प्रियत्वही विचारा । या नसे ॥ ५२ ॥  <br></div>	<div class="arth">अशा प्रकारे हा जीव खरा चिद्‌रूप नाही. तो खरा आभासरूप आहे. त्याचप्रमाणे त्याच्या प्रियत्वाविषयीही विचार केला तर ते प्रियत्वही याला नाही असे कळते. (६५२) </div><br clear="left">
<div class="ovi">पूर्वी प्रियत्व सर्वांचे । निषेधिले स्त्रीपुत्रादिकांचे ।  <br>कीं आल्यार्थ प्रिय असती साचे । तेव्हां प्रियतर स्वये ॥ ५३ ॥  <br></div>	<div class="arth">यापूर्वी स्त्री पुत्र इत्यादिकांच्या प्रियत्वाचा निषेध केला आहे. कारण त्याचे प्रियत्व केवळ आत्म्यासाठी असणारे प्रियत्व आहे. त्यामुळे आत्मा हाच खरा अधिक प्रिय आहे. (६५३) </div><br clear="left">
<div class="ovi">येथें कोणी मंदमती । मानील कीं आपुली देहाकृति ।  <br>सर्व आभासाही शास्त्रें ह्मणती । आत्या ह्मणोनी ॥ ५४ ॥  <br></div>	<div class="arth">येथे कोणी मंदबुद्धीचा मनुष्य असे मानील की, आपला देह आणि आभासरूप जीव यांनाही शास्त्रात आत्मा असे म्हटले आहे. (६५४) </div><br clear="left">
<div class="ovi">तस्मात् अनाल्पिया आत्मा ह्मणणें । ही चार्वाकाची लक्षणें ।  <br>देहाल्प वादादि निरसणें । युक्ति स्वानुभवें ॥ ५५ ॥  <br></div>	<div class="arth">पण अनात्म पदार्थांना आत्मा म्हणून संबोधणे ही देहात्मवादी चार्वाकाची लक्षणे आहेत. त्यामुळे देहाला आत्मा मानणाऱ्या या पक्षाचे युक्ती आणि स्वानुभवाने निरसन करणे प्राप्त आहे. (६५५) </div><br clear="left">
<div class="ovi">देह जरी हा सर्व आवडे । तरी यांतही तारतम्य निवडे ।  <br>नखे केश वाढता कोडे । छेदिती स्वये ॥ ५६ ॥  <br></div>	<div class="arth">आपल्याला आपला हा संपूर्ण देह जरी आवडत असला तरी त्याबाबतीतही आपण तारतम्य पाळत असतो. नखे, केस स्वाभाविकपणे वाढतात तेव्हा आपण ते कापून टाकतो. (६५६) </div><br clear="left">
<div class="ovi">अंगुलीस्तव सडे जरी हात । तरी अंगुली छेदिती त्वरित ।  <br>तस्मात् अंगुलीवरील प्रीत । व्यर्थ ह्मणावी ॥ ५७ ॥  <br></div>	<div class="arth">एका बोटामुळे सगळा हात सडून जाण्याची पाळी आली तर ते बोटही तोडून टाकतात. त्यामुळे त्या बोटावरील प्रेम व्यर्थच म्हणावे लागते. (६५७) </div><br clear="left">
<div class="ovi">हस्त तोडितां नेत्र येती । ऐसें कोणी वैद्य सांगती ।  <br>तरी तत्क्षणीं हस्त तोडिती । तेव्हां डोळा आवडे ॥ ५८ ॥  <br></div>	<div class="arth">हात तोडला तर डोळे बरे येऊन दृष्टी प्राप्त होईल, असे कोणा वैद्याने सांगितले तर त्या क्षणी माणूस हात तोडायला तयार होईल. तेव्हा डोळा आवडतो, हे स्पष्ट झाले. (६५८) </div><br clear="left">
<div class="ovi">कांहीं अपराध चक्रवर्ती । शिरच्छेदाची आज्ञा करीती ।  <br>तेव्हां कोणी वाचवी तयाप्रति । नेत्र कर्ण काढोनी ॥ ५९ ॥  <br></div>	<div class="arth">काही अपराध झाल्यामुळे चक्रवर्ती राजाने शिरच्छेदाची आला केली तर कोणीतरी त्याचे डोळे आणि कान काढून वाचवितो. (६५९) </div><br clear="left">
<div class="ovi">नेत्र कर्ण जरी गेले । परी प्राण वाचता भले जाले ।  <br>सुखी होय ह्मणे निरसलें । अरिष्ट मोठे ॥ ६० ॥  <br></div>	<div class="arth">डोळे आणि कान जरी गेले तरी प्राण वाचले हे बरे झाले, मोठे अरिष्ट टळले असे म्हणून तो माणूस सुखी होतो. (६६०) </div><br clear="left">
<div class="ovi">येखादे अपकीर्तीस्तव । विष असून देती जीव ।  <br>कीं मरणाहून अधिक स्वभाव । अपकीर्तीचा ॥ ६१ ॥  <br></div>	<div class="arth">कोणी अपकीर्तीच्या भीतीने विष खाऊन जीव देतात. कारण त्यांना मरणापेक्षाही अपकीर्तीचे भय वाटते. (६६१) </div><br clear="left">
<div class="ovi">अपकीर्ति कल्पना मनाची । ह्मणजे अंतःकरणचतुष्टयाची ।  <br>तस्मात् अधिक प्रियता साची । मनाची प्राणाहून ॥ ६२ ॥  <br></div>	<div class="arth">अपकीर्तीचे भय म्हणजे मनाची कल्पना होय. म्हणजे अंत: करणचतुष्टयाची ती कल्पना होय म्हणजे प्राणापेक्षाही त्याला मनाचे प्रेम अधिक वाटते. (६६२) </div><br clear="left">
<div class="ovi">झोप किंवा समाधि घेतां । तेथें मन वाउर्गे चिंतितो ।  <br>विक्षेप वाटे आपणा तत्त्वतां । ह्मणे मज हें सुख नेदी ॥ ६३ ॥  <br></div>	<div class="arth">झोप किंवा समाधी घेताना मनात नको त्या कल्पना येतात. त्यामुळे झोपेत अथवा समाधीमध्ये अडथळा निर्माण होतो. त्यावेळी तो म्हणतो की, ' 'हे मन मला सुख मिळू देत नाही. '' (६६३) </div><br clear="left">
<div class="ovi">तस्मात् अंतःकरणाची प्रीति । आपुल्या प्रियत्वापुढें विटती ।  <br>येथें खरी आवडी निश्चिती । कोणाची तें पहा ॥ ६४ ॥  <br></div>	<div class="arth">त्यामुळे अंत: करणाबद्दलचे प्रेम आपल्यावरील प्रेमापुढे फिके वाटते. यावरून येथे खरी आवड कोणाबद्दल आहे, हे पहा. (६६४) </div><br clear="left">
<div class="ovi">वृत्तीचीच अनावडी होतां । मा प्रतिबिंब पडे जें ती आतौता ।  <br>तयाची प्रीति असे केउता । जे नासे वृत्तीसर्वे ॥ ६५ ॥  <br></div>	<div class="arth">आता वृत्तीबद्दलच नावड निर्माण झाली. मग तिच्यामध्ये पडणाऱ्या प्रतिबिंबाची म्हणजे जीवाची आवड किती असेल ? ती आवड वृत्तीबरोबरच नाश पावते. (६६५) </div><br clear="left">
<div class="ovi">सर्व स्फूर्तीपासून तृणास्त । जितुकें उत्पन्न ईशनिर्मित ।  <br>यावरी जीवाचे असे कल्पित । त्रिप्रकारेंचि ॥ ६६ ॥  <br></div>	<div class="arth">सर्व स्फूर्तीपासून अगदी गवतापर्यंत जेवढे उत्पन्न झालेले असते, ते सर्व ईश्वराने निर्माण केलेले असते. त्याबद्दल जीव तीन प्रकारच्या कल्पना करतो. (६६६) </div><br clear="left">
<div class="ovi">उपेक्ष्य द्वेष्य आणि प्रिय । जीव कल्पित प्रकार चय ।  <br>येक मणीच त्रिधा होय । हेतु तिघांचे ॥ ६७ ॥  <br></div>	<div class="arth">त्या म्हणजे, ते ईशसूष्ट उपेक्षणीय वाटते, किंवा द्वेष करण्यासारखे वाटते अथवा प्रिय वाटते. असे हे जीवाने कल्पिलेले तीन प्रकार होत. एकच मणी. तो तिघांनी पाहिला. त्यांचे हेतू वेगवेगळे  . असत्यामुळे तो त्यांना तीन प्रकारचा. वाटला. (६६७) </div><br clear="left">
<div class="ovi">लाभे तया हर्ष उपजे । तयासी प्रिय होय सहजे ।  <br>अलाभे कोपती दुजे । तया होय द्वेष्य ॥ ६८ ॥  <br></div>	<div class="arth">ज्याला तो मिळाला त्याला आनंद वाटला. साहजिकच तो त्याला प्रिय झाला. ज्याला तो मिळाला नाही, तो दुसरा त्यामुळे रागावला. त्याला तो द्वेष्य वाटला.  (६६८) </div><br clear="left">
<div class="ovi">तिसरा उदास जरी देखतां । सहजत्वे होय उपेक्षिता ।  <br>एव तीन प्रकार मण्यावरूता । तिघी केला ॥ ६९ ॥  <br></div>	<div class="arth">तिसऱ्याने उदासीन भावनेने त्याच्याकडे पाहिले. साहजिकच तो त्याला उपेक्षणीय वाटला. अशा प्रकारे त्या तिघांनी त्या मण्याचे तीन प्रकार केले. (६६९) </div><br clear="left">
<div class="ovi">तस्मात् एक वस्तू त्रिप्रकारें । कल्पित असे व्यभिचारें ।  <br>यांत कोणतें येक मानावें खरें । प्रिय कीं हेश्व उपेक्ष्म ॥ ७० ॥  <br></div>	<div class="arth">तेव्हा एकाच वस्तूच्या बाबतीत त्या तिघांनी तीन प्रकारच्या कल्पना केल्या, हा व्यभिचार होय. यातील कोणती कल्पना खरी मानावी ? प्रियत्व. द्वेष्यत्व की उपेक्षणीयता ? (६७०) </div><br clear="left">
<div class="ovi">प्रिय हेम्प नसावे उपेक्यासी । प्रिय उपेक्य नुठावें हेच्याली ।  <br>उपेक्ष्य द्वेष्य न व्हावें प्रियासी । होतां व्यभिचार ॥ ७१ ॥  <br></div>	<div class="arth">जी वस्तू उपेक्ष्य आहे तिच्याबद्दल प्रियत्व आणि डेष्यत्व वाटता कामा नये जी वस्तू डेष्य आहे ती वस्तू प्रिय आणि उपेक्ष्य वाटू नये पण ती वाटते. आणि जी वस्तू प्रिय आहे तिच्याबद्दल द्वेष अथवा उपेक्षा वाटू नये. तसे झाले तर व्यभिचार घडतो. (६७१) </div><br clear="left">
<div class="ovi">जेथें हा व्यभिचार होय । तेथें येकही त्या मालू नये ।  <br>ऐसा हा व्यभिचाररूप न्याय । असे युक्तीचा ॥ ७२ ॥  <br></div>	<div class="arth">जेथे व्यभिचार तो त्यावेळी त्या वस्तूबद्दलची एकही कल्पना खरी ठरत नाही. असा व्यभिचारासंबंधीचा युक्तिसिद्ध न्याय आहे. (६७२) </div><br clear="left">
<div class="ovi">येथें ह्मणसी मण्यावरी तिघांची । कल्पना ते नव्हे खरी ।  <br>तरी बोलिजेत असे निर्धारी । येका होती त्रिविध ॥ ७३ ॥  <br></div>	<div class="arth">आता असे म्हटले जाईल की, एकाच मण्याबद्दलची तिघांची भिन्न भिन्न कल्पना खरी नव्हे. तर आता एकाच व्यक्तीला या तीन कल्पना कशा वाटतात ते सांगतो. (६७३) </div><br clear="left">
<div class="ovi">व्याधादि द्वेष्य असतां । उपेक्ष्य होती दुरोन जातां ।  <br>तेचि कुर्वाळिती पाळितां । तस्मात् द्वेष्य ते न होती ॥ ७४ ॥  <br></div>	<div class="arth">व्याघादी हिंस प्राणी डेष्य असायला पाहिजेत. पण ते दुरून गेल्यामुळे उपेक्षणीय वाटतात. परंतु ते पाळल्यानंतर त्यांना कुर्वाळता येते. त्यावेळी तेच उपेक्षणीय न वाटता प्रिय वाटतात. द्वेष्य वाटत नाहीत. (६७४) </div><br clear="left">
<div class="ovi">तृण पाषाण उपेक्य सहज । परी प्रिय होय पडता काज ।  <br>रुपतां लागता द्वेष्यरूप सहज । तेव्हां ते उपेक्य न होती ॥ ७५ ॥  <br></div>	<div class="arth">तृण, पाषाण हे स्वाभाविकपणे उपेक्ष्य आहेत पण त्यांची गरज भासताच ते प्रिय होतात. आणि ते रुतले किंवा त्यांची ठेच लागली तर साहजिकच द्वेष्यरूप होतात. तेव्हा ते उपेक्षणीय वाटत नाहीत. (६७५) </div><br clear="left">
<div class="ovi">पुत्रादि सहज प्रिय असती । परी अनुकूल नसता द्वेष्य होती ।  <br>न मानितां तया उपेक्षिती । तस्मात पुत्र प्रिय नव्हे ॥ ७६ ॥  <br></div>	<div class="arth">पुत्रादी स्वाभाविकपणे प्रिय असतात, परंतु ते जर अनुकूल नसतील तर द्वेष्य ठरतात. ते जर आपल्याला मानत नसतील तर त्यांची उपेक्षा करतात. त्यामुळे पुत्र प्रिय होत नाही. (६७६) </div><br clear="left">
<div class="ovi">हाचि न्याय स्थलापासून । वृत्तीपावेतो संपूर्ण ।  <br>व्यभिचार होतां निश्चर्ये कडून । प्रियता त्या नसे ॥ ७७ ॥  <br></div>	<div class="arth">हाच न्याय स्थूल सुष्टीपासून ते वृत्तीपर्यंत सगळ्यांना लागू होतो. त्यात व्यभिचार होत असेल तर त्यामुळे तो पदार्थ प्रिय ठरत नाही. (६७७) </div><br clear="left">
<div class="ovi">मुख्याला जो वृत्ति अधिष्ठान । तोचि प्रियतर सर्वांहून ।  <br>तेथें व्यभिचाराचें दूषण । किमपि नुठे ॥ ७८ ॥  <br></div>	<div class="arth">वृत्तींचे अधिष्ठान असलेला जो मुख्यात्मा तो सर्वांपेक्षा अधिक प्रिय आहे. तेथे मात्र प्रियत्वाच्या बाबतीत व्यभिचाराचा दोष निर्माण होऊ शकत नाही.  (६७८) </div><br clear="left">
<div class="ovi">प्रियत्वाचीही वृत्ति नुठे । मा द्वेष्य उपेक्य कोठे ।  <br>निर्वृत्तिक सुख गोमटे । संचले असे ॥ ७९ ॥  <br></div>	<div class="arth">वास्तविक पाहता मुख्यात्म्याच्या संदर्भात प्रियत्वाचीसुद्धा वृत्ती उठत नाही. मग द्वेष्यत्व अथवा उपेक्ष्यत्व यांचे नावच काढायला नको. तेथे वृत्तिविरहित निखळ सुखच सर्वत्र व्यापून राहिलेले असते.  (६७९) </div><br clear="left">
<div class="ovi">ह्यणसी आल्या जना जाणवेना । तेव्हां उपेक्षा येतसे अनुमाना ।  <br>आणि विष असून देती प्राणा । तेव्हां द्वेष्य होय ॥ ८० ॥  <br></div>	<div class="arth">तू असे म्हणशील की, सर्वसामान्य लोकांना आत्म्याचे अस्तित्व जाणवत नाही. तेव्हा ते आत्म्याची उपेक्षा करतात असे अनुमान काढता येते आणि जेव्हा लोक विषभक्षण करून प्राण देतात तेव्हा तो डेष्य ठरत नाही काय ? (६८०) </div><br clear="left">
<div class="ovi">तरी अवधारीं बोलिजे । जगी आल्या उपेक्षिजे ।  <br>परी सुख व्हावें वाटे जें । तें जात्ययास्तव ॥ ८१ ॥  <br></div>	<div class="arth">तर ऐक. याचे उत्तर मी सांगतो. जग आत्म्याची उपेक्षा करते. पण प्रत्येकाला जे सुख व्हावे असे वाटते, ते आत्म्याकरिताच वाटत असते. (६८१) </div><br clear="left">
<div class="ovi">जैसा वृक्षस्थचि जळी पडला । वाटे तोचि जावा वाचला ।  <br>त्याहून भास जरी समजला । तरी तो मरो कीं वांचो ॥ ८२ ॥  <br></div>	<div class="arth">ज्याप्रमाणे प्रत्यक्ष वृक्षावर बसलेला माणूसच पाण्यात पडला तर तो वाचावा असे स्वाभाविकपणेच वाटते. पण त्याऐवजी तो आभास आहे असे समजले तर तो मरेना का अथवा वाचेना का, अशी उपेक्षेची भावना त्या आभासाबद्दल निर्माण होते. (६८२) </div><br clear="left">
<div class="ovi">तैसें आपण हेंच वाटे मनीं । ह्मणोनि दुजा आत्या नसे जनी ।  <br>इकडील आपुली प्रियता धोनी । तया उपेक्षिले ॥ ८३ ॥  <br></div>	<div class="arth">तसे आपण म्हणजे चिदाभास जीवच आहोत असे मनात वाटत असते. म्हणून या जगात दुसरा आत्मा नाही, अशी धारणा होते. त्यामुळे मुळातील आत्म्याबद्दलची प्रियत्वाची भावना त्या जीवाबद्दल वाटू लागते. त्यामुळे त्या आत्म्याची उपेक्षा होते. (६८३) </div><br clear="left">
<div class="ovi">तो ह्मणजे आपणाहून वेगळा । मालूनि उपेक्षितसे हेळा ।  <br>आपुले प्रियत्वाचा सोहळा । असे तो कवणा ॥ ८४ ॥  <br></div>	<div class="arth">तो मुख्यात्मा म्हणजे आपल्यापेक्षा वेगळाच आहे, असे म्हणून त्याची सहज उपेक्षा केली जाते. मग आपल्या प्रियत्वाचा सोहळा (आनंद) वाटतो, तो कोणाला ? (६८४) </div><br clear="left">
<div class="ovi">तैसेचि विष असून प्राण देती । धिक्कार असो मज ह्मणती ।  <br>परी जर्नी न व्हावी अपकीर्ति । हे आवडी अकृत्रिम ॥ ८५ ॥  <br></div>	<div class="arth">त्याप्रमाणेच माणसे विष खाऊन प्राण देतात, माझा धिक्कार असो असे म्हणतात, पण लोकांमध्ये आपली अपकीर्ती होऊ नये असे त्यांना वाटत असते. ते अकृत्रिम असते. मग हे त्यांना वाटणारे प्रेम कोणाबद्दल असते ? (६८५) </div><br clear="left">
<div class="ovi">तुह्यी असा फार चौगुले । मी हीन निकृष्ट ऐसा बोले ।  <br>तें उपरोधिक जाण वहिले । परी अंतर्हेतु भिन्न ॥ ८६ ॥  <br></div>	<div class="arth">'आपण फार चांगले आहात. मी काय हीन मुक असा माणूस ! ' असे एखादा माणूस म्हणतो. पण ते बोलणे उपरोधिक आहे असे निश्चयपूर्वक समज. पण त्या बोलण्यामागे त्याचा अंतःस्थ हेतू वेगळाच असतो. (६८६) </div><br clear="left">
<div class="ovi">हें मुमुसूने पुरते विचारावे । आत्या प्रिय हेश्व कधीं नव्हे ।  <br>तस्मात् प्रियतमत्व जाणार्ये । मुख्य आल्पयाचे ॥ ८७ ॥  <br></div>	<div class="arth">मुमुलूने याचा पूर्णपणे विचार करावा. आत्मा प्रिय, डेष्य कधीच नसतो. त्यामुळे मुख्य आत्माच सर्वांत अधिक प्रिय आहे. (६८७) </div><br clear="left">
<div class="ovi">इतुकीयाही निरूपणावरी । जो मूड न समजे अंतरीं ।  <br>तया पाषाणा शास्त्रें सारी । आणि गुरूही करी काय ॥ ८८ ॥  <br></div>	<div class="arth">इतके निरूपण केल्यानंतरही ज्या मूर्खाला आपल्या मनात त्याची समज येत नाही. त्या दगडाला सर्व शास्त्रे आणि सहुरू तरी काय करतील ? (६८८) </div><br clear="left">
<div class="ovi">असो रविदत्ता अव्यभिचार । आत्या पूर्ण प्रियतर ।  <br>तोचि चिदूपही साचार । आणि अस्ति तोचि ॥ ८९ ॥  <br></div>	<div class="arth">असो. तेव्हा हे रविदत्ता, आत्मा सर्वीत जास्त प्रिय आहे. आणि हे त्याचे प्रियत्व अव्यभिचारी आहे. त्याचप्रमाणे तो चिद्र्रपही आहे. अस्तित्वही त्याचेच आहे. (६८९) </div><br clear="left">
<div class="ovi">येर हा अवघा आभास । देहादि जीवान फोस ।  <br>येथें अस्तित्व ना नसे सुरस । प्रिय न चिडूप ॥ ९० ॥  <br></div>	<div class="arth">इतर सर्व हा आभास आहे. देहापासून ते जीवापर्यंत सर्व पदार्थ फोस (व्यर्थ) आहेत. त्यांना ना अस्तित्व, ना गोडी, ना प्रियत्व, ना चिद्‌रूपत्व ! (६९०) </div><br clear="left">
<div class="ovi">हेचि आहे आवडे जाणते । ऐसें अज्ञाना व्यर्थ वाटते ।  <br>पीर हेचि विडंबन बोलिजेतें । यथार्थ विचारे पहा ॥ ९१ ॥  <br></div>	<div class="arth">पण अज्ञानी माणसाला मात्र तेच आवडते, तेच जाणते तत्त्व असे वाटते आणि त्याचेच अस्तित्व खरे आहे असे वाटते. पण यालाच विडंबन म्हणतात. यथार्थ विचार करून पहा. (६९१) </div><br clear="left">
<div class="ovi">तथापि ऐशिया निरूपणे । संशय न त्यागिजे मने ।  <br>तरी सावधान अंतःकरणे । दुजा न्याय बोल- ॥ ९२ ॥  <br></div>	<div class="arth">तरीसुद्धा तुझ्या मनाने या निरूपणानंतरही संशयाचा त्याग केला नाही (तुझ्या मनातला संशय गेला नाही) तर तू अंतःकरण सावध करून ऐक. तुला दुसरा युक्तिवाद सांगतो. (६९२) </div><br clear="left">
<div class="ovi">जागतीमाजी प्रत्यक्ष देहाचे । अस्ति भाति प्रियत्व रुचे ।  <br>तें स्वप्नामाजी उरे कैचे । विचारे पहा ॥ ९३ ॥  <br></div>	<div class="arth">जागृतीच्या अवस्थेत प्रत्यक्ष देहाचे अस्ति भाति प्रियत्व आहे असे वाटते. पण ते स्वप्नाच्या अवस्थेमध्ये शितुक राहते का, याचा विचार कर. (६९३) </div><br clear="left">
<div class="ovi">स्वध्यामाजीही भास दुसरा । या ऐसाचि कल्पी अंतरा ।  <br>हाचि मी या भास विषयमात्रा । भोगी सुखदु खा ॥ ९४ ॥  <br></div>	<div class="arth">स्वप्नामध्येही याहून दुसऱ्या भासाची अंतःकरणात कल्पना केली जाते. त्यावेळी हा दुसरा भास म्हणजेच मी असून या भोवतीच्या विषयांचा भोग मीच घेतो, आणि त्यातून प्राप्त होणारी सुखदुःखेही मीच भोगतो, असे वाटत असते. (६९४) </div><br clear="left">
<div class="ovi">मुख्य देह अस्तरणीं पडिला । तया न स्मरे आहे कीं मेला ।  <br>आभास स्वप्नींचा आहेसा केला । तेव्हां निस्तत्त्व प्रत्यक्ष जो ॥ ९५ ॥  <br></div>	<div class="arth">मुख्य देह त्यावेळी अंथरुणावर पडलेला असतो. त्या जीवाला तो देह आहे की मेला आहे याचेही भान नसते. स्वप्नीच्या आभासाला त्यावेळी तो खरा म्हणून मानत असतो. पण प्रत्यक्षात तो भास पूर्णपणे खोटा असतो. (६९५) </div><br clear="left">
<div class="ovi">भास' देहचि भास विषयांसी । देखत असे त्या समयासी ।  <br>इकडे पडे जो त्याचे त्वचेसी । मृदु कठिणही कळेना ॥ ९६ ॥  <br></div>	<div class="arth">त्या काळात भासरूप देहच भासरूप विषयांना पाहत असतो. पण अंथरुणावर पडून राहिलेल्या त्या देहाच्या त्वचेला मृदु, कठीण यातील काहीच कळत नाही. (६९६) </div><br clear="left">
<div class="ovi">प्रत्यक्षा सर्प जरी वेष्टिलें । तयाचे भयही नाहीं वाटलें ।  <br>स्वप्नी व्याष्टे जें आभास धरिलें । तेणें आक्रदोनि रडे ॥ ९७ ॥  <br></div>	<div class="arth">प्रत्यक्ष देहाला सर्पाने वेढले तरी त्याचे भय वाटत नाही. पण स्वप्नामध्ये मात्र वाघाने त्या आभासमान देहाला धरत्याचा त्याला जो भास होतो त्यामुळे तो जोरात ओरडतो, रडतो. (६९७) </div><br clear="left">
<div class="ovi">स्थूलाचे प्रियत्वचि असतें । तरी सर्प थरितां कां उपेक्षिते ।  <br>आणि हें चिदूपचि जरी होतें । तरी जाणते निजलिया ॥ ९८ ॥  <br></div>	<div class="arth">स्थूल देहाचे प्रेम जर त्याला खरोखरच असते तर सर्पाने धरल्यानंतरही त्याने त्याची उपेक्षा का केली असती ? आणि तो स्थूल देह जर खरोखरच चिद्र्रप असता तर त्या निजलेल्या देहाला तो जाणू शकला असता. (६९८) </div><br clear="left">
<div class="ovi">तेथें .आहेपणा जरी असता । तरी स्वप्नदेहांत कासया येता ।  <br>असो अस्ति भाति तिजी प्रियता । स्वप्नीचिया भासा आली ॥ ९९ ॥  <br></div>	<div class="arth">त्या देहाच्या ठिकाणी जर आहेपणा असता तर मग तो स्वप्नदेहात कसा काय आला ? असो, तर अस्ति, भाति आणि तिसरी प्रियता या स्वप्नाच्या देहाकडे आली. (६९९) </div><br clear="left">
<div class="ovi">अस्तित्व तिकडे गेलें । इकडे निस्तत्त्व मढे पडियले ।  <br>जाणतेपण स्वप्नांत आलें । इकडे उरे जडत्व ॥ ७०० ॥  <br></div>	<div class="arth">अस्तित्व स्वप्नदेहाकडे आले आणि इकडे प्रत्यक्ष देहाचे मढे पडले ! जाणतेपण स्वप्नात आले आणि इकडे जडत्व उरले ! (७००) </div><br clear="left">
<div class="ovi">प्रियत्वही गेलें स्वप्नभासा । इकडे अप्रियता उरे सहसा ।  <br>एव असल्लड दुःखरूप जैसा । परोक्ष कोणी ॥ १ ॥  <br></div>	<div class="arth">प्रियत्वही स्वप्नभासाकडे गेले आणि इकडे लगोलग अप्रियता आली ! अशा तऱ्हेने प्रत्यक्ष देह हा जणू काही अप्रत्यक्ष परक्याचा देह असत्याप्रमाणे असत्, जड आणि दु: खरूप झाला. (७०१) </div><br clear="left">
<div class="ovi">तोचि आपण असता जरी । तरी कां त्यागिता परोक्षापरी ।  <br>तस्मात् आपण आत्या निर्विकारी । हा अनात्या देह ॥ २ ॥  <br></div>	<div class="arth">तोच जर आत्मा असता तर त्याचा असा परक्या देहाप्रमाणे त्याग का केला असता ? त्यामुळे आपणच निर्विकारी आत्मा आहोत आणि हा देह अनात्मा आहे. (७०२) </div><br clear="left">
<div class="ovi">आतां स्थप्नभासासी जें आलें । अस्ति भाति प्रियत्व उमटले ।  <br>कीं मी हा आणि व्या देखिले । कल्पित विषय ॥ ३ ॥  <br></div>	<div class="arth">आता जो स्वप्नभासामध्ये आला, त्याच्या ठिकाणी अस्ति, भाति आणि प्रियत्व आले ! तो भासदेह म्हणजे मी आणि भासातील कल्पित विषय मीच पाहिले. (७०३) </div><br clear="left">
<div class="ovi">हाचि मी आणि भास विषया । देखत असें काळी या ।  <br>आणि प्रियरूपही मानिलें तया । सूक्ष्मदेहासी ॥ ४ ॥  <br></div>	<div class="arth">हाच मी असून भास विषयांना सध्या पाहत आहे; आणि त्याच रूमदेहाला मी प्रिय मानले आहे. म्हणजे याच्या ठिकाणी मी अस्ति, भाति, प्रियत्व अनुभवतो.  (७०४) </div><br clear="left">
<div class="ovi">तरी हेही असल्लड दु ःखाल्पक । ऐसा करणें जरी विवेक ।  <br>तरी हाचि न्याय निश्चयात्मक । स्थूलापरी पहावा ॥ ५ ॥  <br></div>	<div class="arth">पण हाही देह असज्जड दुःखात्मक आहे असा जर विवेक करायचा झाला तर स्धूलदेहाचाच न्याय यालाही लावावा. (७०५) </div><br clear="left">
<div class="ovi">जैसा स्थूल नाहीं स्वप्नामाझारी । तेवींच सुप्तींत निमती सत्रा सारी ।  <br>जया संघासी बोलती उत्तरी । सूक्ष्मदेह भासरूप ॥ ६ ॥  <br></div>	<div class="arth">ज्याप्रमाणे स्वप्न- अवस्थेमध्ये स्थूल शरीराचे अस्तित्व नसते, त्याप्रमाणे रूम देहाची सतरा तत्त्वे सुषुप्ती अवस्थेमध्ये नाहीशी होतात. या सतरा तत्त्वांच्या संघाताला भासरूप सूक्ष्मदेह असे म्हणतात. (७०६) </div><br clear="left">
<div class="ovi">श्लोक : सुप्तौतु तल्लये बोध: शुद्धी जाऊं प्रकाशते ॥ ४ ॥ (उत्तरार्ध)  <br></div>	<div class="arth">अर्थ : गाढ निद्रेत बुद्धी (च्या ठिकाणचा चिदाभास) लय पावत्यामुळे शुद्ध ज्ञान केवळ जाड्यालाच  (अज्ञानालाच) प्रकाशित करते. । । ४ । । (उत्तरार्ध) </div><br clear="left">
<div class="ovi">ऊ सुप्तीच्या ठाई तया देहाचा । लय होतसे समूळ साचा ।  <br>नुसधी नेणीव उरे तयाचा । शुद्ध बोधे प्रकाश करी ॥ ७ ॥  <br></div>	<div class="arth">सुमीच्या अवस्थेत त्या सूक्ष्मदेहाचा समूळ लय होतो आणि केवळ नेणीव उरते. ती नेणीव शुद्ध बोध प्रकाशित करते (ती नेणीव शुद्धबोध दाखविते). (७०७) </div><br clear="left">
<div class="ovi">पद : सुप्तौतु ।  <br></div>	<div class="arth">पदाचा अर्थ दिलेला नाही </div><br clear="left">
<div class="ovi">सुषुप्ति म्हणजे लागता झोप । किंचित- दुजे तुरे अल्प ।  <br>येक नेणीव मात्र असडूप । उरे कारण ॥ ८ ॥  <br></div>	<div class="arth">सुखी म्हणजे झोप लागल्यावर दुसरे थोडेसुद्धा उरत नाही. एक नेणीव मात्र उरते. ती असद्‌रूप असून कारणरूप असते. (७०८) </div><br clear="left">
<div class="ovi">जया अज्ञानास्तव । देहहुया आलें रूप नांव ।  <br>तोचि याचा विश्रांतिठाव । तेथेंचि विश्रामती ॥ ९ ॥  <br></div>	<div class="arth">त्या नेणिवेमुळेच म्हणजेच अज्ञानामुळेच स्थूल आणि रूम या दोन देहांना नाम आणि रूप प्राप्त झाले. या अज्ञानात म्हणजे कारणदेहात हे दोन विश्रांती पावतात. तेच त्यांचे विश्रांतीचे स्थान आहे. (७०९) </div><br clear="left">
<div class="ovi">जैसा दयेनपक्षी विहार करी । दशदिशी आहारादि सारी ।  <br>शिणतां नीडीं प्रवेशे माघारी । पक्ष संकोचोनी ॥ १० ॥  <br></div>	<div class="arth">ज्याप्रमाणे श्येनपक्षी (ससाणा) भराऱ्या मारतो. दहा दिशांत फिरून आहारादी क्रिया पार पाडतो आणि मग थकल्यानंतर पंख मिटवून पुन्हा आपल्या घरड्यात प्रवेश करतो. (७१०) </div><br clear="left">
<div class="ovi">तैसा सूक्ष्म देहासहित । जीव हा जागर स्वप्नी क्रीडत ।  <br>तेथें सुखदु- शीण पावत । तेव्हां विश्रांति घ्यावी वाटे ॥ ११ ॥  <br></div>	<div class="arth">त्याप्रमाणे जीव सूक्ष्मदेहासह जागृती आणि स्वप्न या दशांमध्ये क्रीडा करतो. तेथील सुखदु: खामुळे तो शीण पावतो. तेव्हा त्याला विश्रांती ध्यावी असे वाटते. (७११) </div><br clear="left">
<div class="ovi">मग ज्ञान क्रियाशक्ति दोन्ही । मनबुद्धींत आकर्षोनी ।  <br>विषय दशदिशा उपेसूनी । कारणाकडे फिरे ॥ १२ ॥  <br></div>	<div class="arth">मग तो ज्ञानशक्ती आणि क्रियाशक्ती या दोहोंना मनबुद्धीत आकर्घून घेतो आणि विषय आणि दाही दिशा यांची उपेक्षा करून कारणाकडे परततो. (७१२) </div><br clear="left">
<div class="ovi">मनामाजी इंद्रियें येतां । शून्य पडे विषया समस्तां ।  <br>आणि देही पडे निचेष्टिता । मृत्यूप्राय ॥ १३ ॥  <br></div>	<div class="arth">सर्व इंद्रिये मनामध्ये एकवटत्यावर सगळे विषयही नाहीसे होतात आणि देहदेखील मरण पावत्याप्रमाणे निचेष्टित पडतो. (७१३) </div><br clear="left">
<div class="ovi">प्राण मात्र जडत्वे वावरती । तेणे मृत्यूची नव्हे भ्रांति ।  <br>हा निजेला ऐसें ह्मणती । पाहनि लोक ॥ १४ ॥  <br></div>	<div class="arth">प्राण मात्र जडपणाने त्या शरीरात वावरत असतात. त्यामुळे मृत्यूची भाती (काळजी) वाटत नाही. त्याला पाहून लोक म्हणतात की, हा झोपलेला आहे. (७१४) </div><br clear="left">
<div class="ovi">परी मी हा निजलों असें । निद्रिस्त जाणेना अल्पसें ।  <br>प्राणही वावरती जैसे । तेंही न स्मरे ॥ १५ ॥  <br></div>	<div class="arth">पण झोपलेल्या माणसाला मात्र 'मी स निजलेला आहे. असे थोडेदेखील ज्ञान नसते. शरीरात प्राण वाहात असतात तेही त्याला आठवत नाही. (७१५) </div><br clear="left">
<div class="ovi">मन बुद्धि येकत्र जाली । कि । चेत- जरी कल्पना स्फुरली ।  <br>तरी ते स्वप्नभासाची मुली । तेही निमेल यांत ॥ १६ ॥  <br></div>	<div class="arth">मन, बुद्धी एकत्र झाली आणि किंचितशी जरी कल्पना स्फुरली तरी तो स्वप्नभासाचा भ्रम असतो. तोही या कारणात लीन होतो. (७१६) </div><br clear="left">
<div class="ovi">येखादे वेळे स्वप्न होतें । केव्हां जागति सरता गाढ होतें ।  <br>कल्पित विषयाही समस्तांतें । उपेक्षन बुद्धि ॥ १७ ॥  <br></div>	<div class="arth">एखादेवेळेस जागृती सरताच स्वप्न पडते किंवा गाढ झोप लागते. त्यावेळी बुद्धी सर्व कल्पित विषयांची उपेक्षा करते.  (७१७) </div><br clear="left">
<div class="ovi">ते बुद्धि वृत्ति अज्ञानी मिळे । किंचितू न स्मरे सुखदुःख सोहळे ।  <br>मी अज्ञान हेंही न कळे । जाड मात्र उरे ॥ १८ ॥  <br></div>	<div class="arth">आणि ती बुद्धी अज्ञानात मिसळते. त्यावेळी तिला सुख दु: ख काहीदेखील स्मरण राहत नाही. मी अज्ञानी आहे, हेही कळत नाही. तिच्या ठिकाणी केवळ जडता उरते. (७१८) </div><br clear="left">
<div class="ovi">पद : तल्लये ।  <br></div>	<div class="arth">पदार्थ : बुद्धीचा लय झाल्यानंतर </div><br clear="left">
<div class="ovi">ऐशी गाढ सुपुसि जालिया । अभाव होतसे देहहुया ।  <br>जागति स्वप्नकाळी तया । निःशेष निमती ॥ १९ ॥  <br></div>	<div class="arth">अशी गाढ झोप आल्यावर दोन्ही देहांचा स्थूल व सूक्ष्म अभावच होतो. जागृती आणि स्वप्न या दोन्हीही अवस्था त्यावेळी संपूर्णपणे मावळतात. (७१९) </div><br clear="left">
<div class="ovi">मनादि वृत्ति कीं ज्ञानेंद्रिय । प्राण कीं देह ना कर्मेंद्रिय ।  <br>प्रत्यक्ष कीं भासरूप विषय । हे सर्वही मावळती ॥ २० ॥  <br></div>	<div class="arth">मनादी वृत्ती, ज्ञानेंद्रिये, प्राण, देह, कर्मेन्द्रिये, प्रत्यक्ष अथवा भासरूप विषय हे सगळे मावळतात. (७२०) </div><br clear="left">
<div class="ovi">नुसती जाड्यता जे नेणीव । उरे होऊन सर्व अभाव ।  <br>ऐसिये समर्थी तो स्वयमेव । आत्याचि येक ॥ २१ ॥  <br></div>	<div class="arth">केवळ जाड्यता म्हणजे अज्ञान तेवढे उरते. बाकी सर्व गोष्टींचा तेथे अभाव असतो. अशा वेळी खरे तर केवळ आत्माच एकटा उरलेला असतो. (७२१) </div><br clear="left">
<div class="ovi">दुजेवीण आनंदघन । सच्चितूप आत्मा पूर्ण ।  <br>परी नेणीव न फिटे कारण । म्हणोनि ते झोप ॥ २२ ॥  <br></div>	<div class="arth">इतर कोणत्याही पदार्थावाचून केवळ अद्वय, निखळ आनंदस्वरूप, सच्चिद्‌रूप, परिपूर्ण आत्माच उरतो. पण अज्ञान नष्ट झाले नसत्याने त्या आत्मस्थितीला झोपेचे स्वरूप येते. (७२२) </div><br clear="left">
<div class="ovi">पहिली नेणीव जे आपुली । तेचि देहट्टया कारण जाली ।  <br>त्या देहहुयाची उपाधि सरली । परी नेणीव न फिटे ॥ २३ ॥  <br></div>	<div class="arth">प्रथम आपले जे अज्ञान असते ते स्थूल आणि सूक्ष्म या दोन देहांचे कारण होते. सुषुप्तीच्या अवस्थेमध्ये या दोन देहांची उपाधी नष्ट झाली, तरी अज्ञान फिटलेले नसते. (७२३) </div><br clear="left">
<div class="ovi">जैसे तृणादि वरील नासले । परी भूमिपोटी बीज उरले ।  <br>तेणेंचि वार्षिकीं विरूढलें । पूर्ववत् जैसे ॥ २४ ॥  <br></div>	<div class="arth">ज्याप्रमाणे जमिनीवर उगवलेले गवत वरून जळून गेले तरी भूमीच्या गर्भात त्याचे बी उरलेले असते. त्यामुळेच वर्षाऋतूत ते पूर्वीसारखे जसेच्या तसे उगवते. (७२४) </div><br clear="left">
<div class="ovi">अथवा वृक्षस्थे डोळे झांकितां । जळी पडिला न दिसे तत्वतां ।  <br>परी तें मिथ्या न कळता । उघडितां मानी मी पडिलो ॥ २५ ॥  <br></div>	<div class="arth">अथवा वृक्षस्थ माणसाने डोळे झाकल्यावर पाण्यात पडलेला पुरुष त्याला दिसत नाही. पण ते पडणे खोटे आहे, हे न कळत्यामुळे डोळे उघडताच आपणच पडलो आहोत, असे तो मानतो. (७२५) </div><br clear="left">
<div class="ovi">तैशी नेणीव मात्र बीजरूपें । उरलीसे विना सकल्पे ।  <br>म्हणोनि उत्थानी पूर्वरूपें । अन्यथा उठे ॥ २६ ॥  <br></div>	<div class="arth">त्याप्रमाणे अज्ञान (नेणीव) फक्त बीजरूपाने उरलेले असते. तिच्यात नेणीवदशेत संकल्पाचा अभाव असतो. म्हणून जागा झाल्यावर तो संकल्प नव्याने पूर्वरूपात उत्पन्न होतो. (७२६) </div><br clear="left">
<div class="ovi">जागति स्वप्नी जरी ज्ञान । पदार्थभासाचें विपरीत भान ।  <br>परी तें निजात्ययाचे अज्ञान । न फिटे वृत्ती ॥ २७ ॥  <br></div>	<div class="arth">जागृती आणि स्वप्नदशा यात जरी ज्ञान असले तरी पदार्थांच्या आभासाचे विपरीत ज्ञान हेच त्याचे स्वरूप असते. परंतु निजात्म्याबद्दलचे वृत्तीचे अज्ञान त्यामुळे फिटत नाही.  (७२७) </div><br clear="left">
<div class="ovi">तेवि स्मरण रूप विशेष वृत्ति । उभय व्यापारी क्रीडत होती ।  <br>तेचि लयकाळीं नेणीव पुढती । सामान्यत्वे उरे ॥ २८ ॥  <br></div>	<div class="arth">त्याप्रमाणे स्मरणरूप विशेषवृत्ती जागृती आणि स्वप्न या दोन्ही व्यापारात क्रीडा करत होती. तीच झोपेत लय झाल्यावर अज्ञानरूपाने सामान्यत्वाने उरते. (७२८) </div><br clear="left">
<div class="ovi">उरे ते अमुकसी आहे । ऐसा आहेपणा न लाहे ।  <br>परी अनुमानें जाणावी कीं राहे । कार्य उत्पत्तीमुळे ॥ २९ ॥  <br></div>	<div class="arth">जी वृत्ती उरते ती अमुक आहे असा तिचा आहेपणा सांगता येत नसला तरी पुढे होणाऱ्या कार्यावरून ती तेथे असते असे अनुमानाने जाणता येते.  (७२९) </div><br clear="left">
<div class="ovi">असो ऐशी जे मूढवृत्ति । उरली जे जाड्यता तयेप्रति ।  <br>अस्ति भाति प्रियरूप निश्चिती । सहजगति आले ॥ ३० ॥  <br></div>	<div class="arth">ही जी मूढवृत्ती झोप उरलेली असते तिच्यात जडता (अज्ञान) असते. तरीपण तिच्यात अस्ति भाति प्रियता हे सामान्यत्वाने असतातच. (७३०) </div><br clear="left">
<div class="ovi">जाड्यता आहे आणि भासे । आवडीही तेथेंचि वसतसे ।  <br>देहद्वय होती फोसे । निस्तत्त्वपणें ॥ ३१ ॥  <br></div>	<div class="arth">जाड्यता जी आहे ती भासतेच. प्रीतीही तिथेच वास्तव्य करते आणि स्थूल आणि सूक्ष्म देह सत्त्वहीन झाल्यामुळे फोस (निष्फळ) होतात. (७३१) </div><br clear="left">
<div class="ovi">निस्तत्त्व म्हणजे नाहींपणा । नाहीं ते कदां असेना ।  <br>त्याची आवडी तरी होय कोणा । वंध्यापुत्रापरी ॥ ३२ ॥  <br></div>	<div class="arth">निस्तत्त्व म्हणजे नाहीपणा. जे नाही ते केव्हाही असत नाही. मग वंध्यापुत्राप्रमाणे असणाऱ्या त्याच्याबद्दल कोणाला आवड निर्माण होणार ? (७३२) </div><br clear="left">
<div class="ovi">समे आहे होतें वाटलें । मंदांधकारीं सर्प उमटले ।  <br>ते गाढ अंधारी निमाले । तेवीं सुप्तींत देहद्वय ॥ ३३ ॥  <br></div>	<div class="arth">श्रमाने जे आहे आणि होते असे वाटले, ते अर्धवट झालेल्या अंधारात सर्प म्हणून मनात ठसले. पण अंधकार दाट झाल्यानंतर तर ते पूर्णपणे नाहीसे झाले. त्याप्रमाणे सुमुप्तीत दोन्ही देह नष्ट झाले. (७३३) </div><br clear="left">
<div class="ovi">स्थूलदेह तो जागतीसहित । निमाला असे स्वप्नांत ।  <br>तें स्वप्नही नासोनि जात । सुधुसीमार्जी ॥ ३४ ॥  <br></div>	<div class="arth">स्यूतदेह जागृती अवस्थेसह स्वप्नाच्या स्थितीत लोप पावला. ते स्वप्नदेखील सुषुप्तीमध्ये नष्ट झाले. (७३४) </div><br clear="left">
<div class="ovi">असच्चड अप्रियता । देहहुयाची अकृत्रिमता ।  <br>जरी हे अस्तिभातित्वे असतां । तरी नासती कासया ॥ ३५ ॥  <br></div>	<div class="arth">यावरून या दोन देहांचे असते, जड आणि दुःखमय रूप अकृत्रिम (स्वाभाविक) आहे असे सिद्ध झाले. ते जर अस्ति, भाति, प्रियरूपाने असते तर नष्ट कसे झाले असते ? (७३५) </div><br clear="left">
<div class="ovi">अस्तित्त्व होतें तें जाउनी । निस्तत्व आलें दोहींलागुनी ।  <br>चिडूप प्रिय तींही मावळुनी । जडदुःख आलें ॥ ३६ ॥  <br></div>	<div class="arth">त्यांना जे अस्तित्व आहे असे वाटत होते. ते जाऊन त्या दोहोंनाही नाहीपणा आला. त्यांच्यात भासणारी चिद्‌रूप, प्रिय ही लक्षणेही मावळून त्यांच्या जागी त्यांना जड, दुःखरूप अशी लक्षणे मिळाली. (७३६) </div><br clear="left">
<div class="ovi">नेणिवेसी आली अस्तिता । तेथेंचि वसिन्नली चिडूपता ।  <br>आणि स्वकीय प्रियता । तेथेंचि आली ॥ ३७ ॥  <br></div>	<div class="arth">नेणिवेला आहेपणा आला. तेथेच चिद्र्रपतेने वास्तव्य केले आणि स्वकीयतेमुळे तेथेच प्रियताही आली. (७३७) </div><br clear="left">
<div class="ovi">आतां तेचि अस्तित्वादि नेणिवेचें । कैसे तें पुढें निरोपिजे साचे ।  <br>प्रस्तुत ज्ञान सुप्तींत जें न वचे । तेचि आधीं साधू ॥ ३८ ॥  <br></div>	<div class="arth">आता नेणिवेस अस्ति भाति प्रियता कशी आली ते पुढे सागू प्रस्तुत प्रसंगी सुपुसीतही ज्ञान नाहीसे कसे होत नाही, ते सांगतो. (७३८) </div><br clear="left">
<div class="ovi">पद : बोध: शुद्धो जाड्यं प्रकाशते ॥ ४ ॥  <br></div>	<div class="arth">पदार्थ : शुद्ध बोध जाड्यास प्रकाशित करतो । । ४ । । </div><br clear="left">
<div class="ovi">जे का सामान्यत्वे ज्ञान । शुद्ध ह्यणिजे नेणिवेवीण ।  <br>जाड्यता नेणिवेतें आपण । प्रकाशीत असे ॥ ३९ ॥  <br></div>	<div class="arth">जे ज्ञान सामान्यत्वाने असते, जे शुद्ध म्हणजे नेणीवरहित असते ते सुषुप्तीतील नेणीव आणि जाड्यता यांना प्रकाशित करते. (७३९) </div><br clear="left">
<div class="ovi">तें शुद्ध ज्ञान जात्ययाचे । तें पुढे विरून कळे साचे ।  <br>प्रस्तुत ठाई या सुपुप्तीचें । ज्ञान कैसे ऐके ॥ ४० ॥  <br></div>	<div class="arth">ते आत्म्याचे शुद्ध ज्ञान होय. ते पुढे होणाऱ्या विवरणाने कळून येईल. सध्याच्या प्रस्तुत प्रसंगी या सुषुप्तीत ज्ञान कसे असते ते सांगतो. (७४०) </div><br clear="left">
<div class="ovi">सुसिकाळीं वृत्तीचा लय । जाणिला असे प्रकाशे स्वये ।  <br>जरी जाणिला नसता तो समय । उत्थानी न स्मरता ॥ ४१ ॥  <br></div>	<div class="arth">सुसिकाळी (झोपेच्या काळात) वृत्तीचा लय कसा होतो, हे आत्म्याने स्वतःच्या प्रकाशाने जाणले आहे. जर या झोपेच्या काळात आत्म्याला ते कळले नसते, तर झोपेतून उठल्यावर त्याला तो आठवला नसता. (७४१) </div><br clear="left">
<div class="ovi">आतां जेधवा असे स्मरला । कीं लय अमुक वेळ होता जाला ।  <br>तस्मात् तो अनुभव घेतला । तेव्हां आतां स्मरे ॥ ४२ ॥  <br></div>	<div class="arth">आता ज्या अर्थी त्याला हे आठवते की लय अमुक वेळ झाला होता. त्याअर्थी त्याने तो अनुभव घेतला होता म्हणूनच तो त्याला आठवतो आहे.  (७४२) </div><br clear="left">
<div class="ovi">विशेष वृत्तीचे स्मरण नव्हतें । परी सामान्यत्वे जाणे नेणिवतें ।  <br>आतां विशेष पाहिलें त्यातें । तेव्हां जाणिले ह्मणोनि ॥ ४३ ॥  <br></div>	<div class="arth">झोपेत त्याला विशेष वृत्तीचे स्मरण नव्हते, पण सामान्यत्वाने त्याने नेणिवेला जाणले. आता जागूतिकाळी त्याने विशेष वृत्तीने तिच्याकडे पाहिले तेव्हा त्या जाणण्याचा अनुभव त्यास सांगता आला.  (७४३) </div><br clear="left">
<div class="ovi">जैसा स्वसुखी पुरुष कोणी एक । बैसला निवांत सकौतुक ।  <br>तया पुढून जातां लोक । परी तो विशेषें देखेना ॥ ४४ ॥  <br></div>	<div class="arth">जेव्हा एखादा पुरुष आपल्या सुखात निमग्न होऊन निवांतपणे बसला असता त्याच्या पुढून एक व्यक्ती गेली, पण तो विशेष वृत्तीने ते पाहात नव्हता. (७४४) </div><br clear="left">
<div class="ovi">आपुले ऐश्वर्यसुखे कोंदला । हा अमुक वृत्तीसी नाहीं कळला ।  <br>नेत्र उघडून पाहे त्याला । सामान्य गती ॥ ४५ ॥  <br></div>	<div class="arth">आयत्याच सुखरूपी ऐश्वर्याने तो व्यापला असत्यामुळे त्यास त्याच्या वृत्तीस ही अमुक म्हणून कळली नव्हती. त्याचे डोळे उघडलेले होते तो त्या व्यक्तीला पाहातही होता पण ते सामान्यत्वाने पाहणे होते. (७४५) </div><br clear="left">
<div class="ovi">मागून येणारे तया पुसिले । कीं या मार्गी अमुकसें गेलें ।  <br>तंव तो स्मरून या बोले । कीं गेलेसे वाटे ॥ ४६ ॥  <br></div>	<div class="arth">नंतर आलेल्या माणसाने त्याला विचारले की, ' 'या मार्गाने अमुक अमुक व्यक्ती गेली का, '' ते त्याने आठवून सांगितले की, ' 'कोणीतरी गेल्याचे वाटते खरे ! '' (७४६) </div><br clear="left">
<div class="ovi">सामान्यत्वे देखिले होतें । तें स्मरून सांगतसे तया ।  <br>जरी तेणें पाहिलेंचि नसतें । तरी सांगता काय ॥ ४७ ॥  <br></div>	<div class="arth">त्याने सामान्यत्वाने ते पाहिले होते म्हणून आठवून त्याने तसे सांगितले. जर त्याने तसे पाहिलेच नसते, तर तो तसे सांगता काय ? (७४७) </div><br clear="left">
<div class="ovi">तस्मात् अनुभविला विषय आठवी । नानुभूताचि स्मृति न व्हावी ।  <br>हें सत्य सत्य अन्यथा न घडावी । युक्ति न्यायाची ॥ ४८ ॥  <br></div>	<div class="arth">तेव्हा ज्याचा अनुभव घेतला तोच विषय त्याला आठवतो. ज्याचा अनुभव घेतला नाही, त्याची स्मृती त्याला होत नाही. हे सत्य आहे. अन्यथा हा तर्क न्यायाला धरून होत नाही. (७४८) </div><br clear="left">
<div class="ovi">हें अनुमान परी सत्य असें । नदीसी पूर जेव्हां आलासे ।  <br>तेव्हां उगर्मी पर्जन्य पडिलासे । यांत संदेह नाही ॥ ४९ ॥  <br></div>	<div class="arth">हा तर्क आहे, तरी पण तो सत्य आहे. नदीला ज्या अर्थी पूर आला आहे, त्या अर्थी तिच्या उगमप्रदेशात पाऊस पडला असला पाहिजे यात काही संशय नाही. (७४९) </div><br clear="left">
<div class="ovi">तैसा ज्ञानाचा अनुभव । झोपेत घेतला स्वयमेव ।  <br>ह्मणून आतां करी आठव । तया समयाचा ॥ ५० ॥  <br></div>	<div class="arth">त्याप्रमाणे ज्ञानाचा अनुभव झोपेत त्याने स्वत: घेतला होता, म्हणून त्या काळाचे त्याला आता स्मरण होते आहे. (७५०) </div><br clear="left">
<div class="ovi">लय सामान्य देखिला । होता तो उत्थानी आठविला ।  <br>तस्मात नेणिवेचा अनुभव घेतला । शुद्ध साक्षिज्ञानें ॥ ५१ ॥  <br></div>	<div class="arth">वृत्तीचा लय त्याने सामान्यत्वाने पाहिला होता, तो त्याला आता उत्थानकाळी आठवला. त्याचा अर्थ असा की. त्याने आपल्या शुद्ध (सामान्य) साक्षिज्ञानाने नेणिवेचा अनुभव घेतला होता. (७५१) </div><br clear="left">
<div class="ovi">ह्मणसी सर्वांचा लय होतां । साक्षीचा लय होय त्या सहिता ।  <br>तरी साक्षीच्या लयाचा पाहता । असे कोण साक्षी ॥ ५२ ॥  <br></div>	<div class="arth">तू असे म्हणशील की, सर्वांचा लय होत असता साक्षीचाही त्यांच्याबरोबर लय होतो, तर असे विचारता येईल की, त्या साक्षीचा लय पाहणारा दुसरा कोणता साक्षी आहे ? (७५२) </div><br clear="left">
<div class="ovi">असाक्षी कीं लय मालू नये । हें सत्य सत्य यथा न्याये ।  <br>मागुतीं ह्मणसी कीं सर्वांचा क्षय । जाला या साक्षी कोण ॥ ५३ ॥  <br></div>	<div class="arth">लय झाला त्याला कोणी साक्षी नाही असे मागू नकोस. कारण साक्षीविना लय मानू नये हे न्यायाला धरून आहे. यावर तू म्हणशील की, सर्वांचाच लय झाल्यावर त्याला साक्षी कोण असतो ? (७५३) </div><br clear="left">
<div class="ovi">तरी पाहे शुद्ध साक्षी ज्ञान । सर्वांचा लय पाहे आपण ।  <br>तस्मात् सर्वांचा लय जो होणें । हें अन्यथा नव्हे ॥ ५४ ॥  <br></div>	<div class="arth">तर असे पहा की, शुद्ध साक्षी असणारे जे ज्ञान तेच सर्वांचा लय पाहते. म्हणून सर्वांचा लय होतो. हे खोटे नव्हे. (७५४) </div><br clear="left">
<div class="ovi">जैसा सर्वांचा लय साक्षी जाणे । म्हणून सत्य सत्य सर्वा लय होणें ।  <br>तैसा साक्षीचा लय पाहिला कोणे । हें बोले विचारूनी ॥ ५५ ॥  <br></div>	<div class="arth">ज्याप्रमाणे साक्षी हा सर्वांचा लय जाणतो, म्हणून सर्वांचा लय होतो हे अगदी सत्य आहे. त्याप्रमाणे साक्षीचा लय पाहणारा कोणी आहे का, हे विचार करून सांग.  (७५५) </div><br clear="left">
<div class="ovi">म्हणसी सर्वांचा लय अनुमानिला । तेवींच अनुमानावा साक्षी निमाला ।  <br>तरी जैसा सामान्य साक्षी उरला । तैसा उरे कोण ॥ ५६ ॥  <br></div>	<div class="arth">आता म्हणशील की, सर्वांच्या लयाचे अनुमान केलेत, तसेच सर्वांच्या लयाचा साक्षी लोप पावला असेही अनुमान करावे. तर ज्याप्रमाणे सामान्य साक्षी उरला तसा साक्षीचा लय पाहणारा कोण उरला ते सांग. (७५६) </div><br clear="left">
<div class="ovi">दीप नेत्र दोन्ही मिळता । पदार्था देखतसे समस्तां ।  <br>त्यांतील दीप जरी मावळता । तरी डोळा देखे अंधार ॥ ५७ ॥  <br></div>	<div class="arth">दिवा आणि डोळा दोन्ही एकत्र आत्यावर सगळ्या पदार्थांना पाहू शकतात. त्यातील दिवा मालवला तर एकटा डोळा अंधाराला पाहू शकतो. (७५७) </div><br clear="left">
<div class="ovi">अंधार नेत्रे देखिला । ह्मणोनि सत्य दीपाचा लय जाला ।  <br>तैसा डोळा जरी असे गेला । तो देखिला कोणे ॥ ५८ ॥  <br></div>	<div class="arth">डोळ्याने अंधार पाहिला म्हणून दिव्याचा लय झाला हे सत्य आहे. त्याप्रमाणे डोळाच जर गेला, तर तो गेलेला आहे हे पाहणारा कोण ? (७५८) </div><br clear="left">
<div class="ovi">तथापि लय जो साक्षीचा । मानिसी अनुमानें साचा ।  <br>तरी साक्षी जो अनुमानिला साक्षीचा । तो हाच कीं दुजा ॥ ५९ ॥  <br></div>	<div class="arth">तरी साक्षीचा लय अनुमानाने मानत असशील तर जो साक्षीचा साक्षी अनुमानलास तो हाच की दुसरा ? (७५९) </div><br clear="left">
<div class="ovi">डोळियाचा लय डोळा देखे । कीं दुजा डोळा लया ओळखे ।  <br>तेवीं साक्षीचा लय साक्षी निरिखे । कीं चिदूप दुसरें ॥ ६० ॥  <br></div>	<div class="arth">डोळ्याचा लय डोळाच पाहतो की, दुसरा डोळा तो लय पाहतो ? त्याप्रमाणे साक्षीचा लय स्वत: साक्षीच पाहतो की, दुसरा कोणी चिद्‌रूप ते पाहात आहे ? (७६०) </div><br clear="left">
<div class="ovi">साक्षीचा लय साक्षीने देखिला । तरी आपणा देखतां आपण मेला ।  <br>कीं डोळाचि पाहे डोळा गेला । हा तो असंभव ॥ ६१ ॥  <br></div>	<div class="arth">साक्षीचा लय साक्षीनेच पाहिला असे म्हणत असशील तर आपल्यादेखतच आपण मेलो असे होईल. डोळ्यानेच डोळा गेला हे पाहणे अशक्यप्राय आहे.  (७६१) </div><br clear="left">
<div class="ovi">दुसरिया ज्ञाने हें ज्ञान । निमालें ह्मणतां तें ज्ञान कोण ।  <br>डोळा गेला तो पाहे अन्य डोळियाने । तो डोळा कोणता ॥ ६२ ॥  <br></div>	<div class="arth">दुसऱ्या ज्ञानाने हे ज्ञान लोपले असे म्हटले तर ते दुसरे ज्ञान कोणते ? डोळा गेला हे दुसऱ्या डोळ्याने पाहिले, असे म्हटले तर हा दुसरा डोळा कोणता ? (७६२) </div><br clear="left">
<div class="ovi">तस्मात् ज्ञानही दुसरे नाहीं । कीं ज्ञान लया होय गाही ।  <br>डोळाचि दुसरा नसे कांहीं । कीं डोळा गेला देखे ॥ ६३ ॥  <br></div>	<div class="arth">त्यामुळे ज्ञानाच्या लयाला साक्षी होईल असे दुसरे ज्ञानही नाही, तसे डोळा गेला असे पाहणारा दुसरा डोळाच नाही. (७६३) </div><br clear="left">
<div class="ovi">ऐसिया विरोधामुळे पाहतां । साक्षीचा लय नये मानितां ।  <br>ह्मणोनि साक्षि ज्ञान असे तत्त्वतां । लयकाळी लय साक्षी ॥ ६४ ॥  <br></div>	<div class="arth">असा विरोध येतो आहे. हे पाहिल्यानंतर साक्षीचा लय मानता येत नाही. म्हणून लयकाळी लयाचा लय जाणणारे ज्ञानच खरे साक्षी आहे. त्या साक्षीचे ज्ञान हेच खरे ज्ञान होय. (७६४) </div><br clear="left">
<div class="ovi">मागुर्ती ह्मणसी कीं लय नव्हे साक्षीचा । परी अनुभव कां नसे तयाचा ।  <br>तरी सांगबापा अनुभव नेणिवेचा । कोणे घेतला ॥ ६५ ॥  <br></div>	<div class="arth">आता पुन्हा म्हणशील की, साक्षीचा लय होत नाही, तर मग त्याचा अनुभव का येत नाही ? तर बाबा ३ सांग की, नेणिवेचा अनुभव कोणी घेतला ? (७६५) </div><br clear="left">
<div class="ovi">हे च्या नेणीव असे पाहिली । ह्मणसी जरी ऐसिया बोली ।  <br>तरी नेणीव जे तुवा देखिली । आपुली कीं पराची सांग ॥ ६६ ॥  <br></div>	<div class="arth">' 'मी नेणीव पाहिली आहे, '' असे म्हणत असशील तर पुढचा प्रश्न असा की, ही नेणीव तू पाहिली म्हणतोस तर ती नेणीव कोणाची होती ? तुझी स्वतःची की दुसऱ्या कोणाची ? (७६६) </div><br clear="left">
<div class="ovi">हा अन्य गृहस्थ असे निजला । जड घोरतसे उगला ।  <br>तरी त्याचा तुला अनुभव जाला । कैसा तो न कळे ॥ ६७ ॥  <br></div>	<div class="arth">हा एक दुसरा गृहस्थ निजला आहे. झोपेमुळे जड होऊन तो घोरत आहे. तरी त्याचा अनुभव तुला कसा आला ते कळत नाही. (७६७) </div><br clear="left">
<div class="ovi">अरे पराचे जागे असतां मन । काय कल्पिते न कळे पाहून ।  <br>मा निजेल्याचे नेणिवेचें ज्ञान । तुज जाले हा असंभव ॥ ६८ ॥  <br></div>	<div class="arth">अरे, मन दुसऱ्याचे असेल तर त्याला नुसते पाहून त्याचे मन कशाची कल्पना करते हे कळत नाही. मग निजलेल्या माणसाच्या नेणिवेचे ज्ञान तुला झाले हे अशक्य आहे. (७६८) </div><br clear="left">
<div class="ovi">आतां लणसी नेणीव आपुली । झोपेमाजी प्रत्यक्ष पाहिली ।  <br>तरी पाहे पाहे गोष्ट साधली । आमुच्या पक्षाची ॥ ६९ ॥  <br></div>	<div class="arth">आता जर म्हणशील की, ' 'मी माझी नेणीव झोपेमध्ये प्रत्यक्ष पाहिली. '' तर आमच्याच पक्षाची गोष्ट साधली. (७६९) </div><br clear="left">
<div class="ovi">तुवा वृत्ति समूळ नसता । आपुली नेणीव पाहिली ह्मणतां ।  <br>अनुभवून कीं होसी बोलता । हा अनुभविता साक्षी ॥ ७० ॥  <br></div>	<div class="arth">झोपेत वृत्ती मुळीच नसताना आपली नेणीव पाहिली असे म्हणतोस, हे तू अनुभव घेऊन बोलतो आहेस. हा अनुभविता हाच साक्षी आहे. (७७०) </div><br clear="left">
<div class="ovi">अरे ऐसा टळटळीत अनुभव । लय साक्षी हा स्वयमेव ।  <br>तयासी कोठे असे नेणीव । नेणिवेचा प्रकाशक ॥ ७१ ॥  <br></div>	<div class="arth">असो.  असा हा तुझा अनुभव स्पष्ट असता, स्वतःच वृत्तीच्या लयाचा साक्षी झाला आहेस, त्याला नेणीव कशी असेल ? तू तर नेणिवेचा प्रकाशक आहेस. (७७१) </div><br clear="left">
<div class="ovi">लय काळीही जया ज्ञानाचा । नाश नाहीं प्रकाशाचा ।  <br>जागती स्वप्नी तो अभाव तयाचा । नाहींच नाहीं ॥ ७२ ॥  <br></div>	<div class="arth">वृत्तिलयकाळीही ज्या ज्ञानाच्या प्रकाशाचा नाश होत नाही तो जागृतीत अथवा स्वप्नात कधीच नाश पावणार नाही. (७७२) </div><br clear="left">
<div class="ovi">एव तिही काळीही नासेना । हेचि समूपत्व असे ज्ञाना ।  <br>सदूप तेचि चिडूप आपणा । आत्मयाचें सिद्ध ॥ ७३ ॥  <br></div>	<div class="arth">अशा प्रकारे तिन्ही काळी जे नष्ट होत नाही, हेच त्या ज्ञानाचे सद्र्रपत्व होय. जे सद्‌रूप तेच चिद्‌रूप आहे. अशाप्रकारे आत्म्याचे सच्चिद्र्रप सिद्ध होत आहे. (७७३) </div><br clear="left">
<div class="ovi">जैसे समूप चिडूप आत्ययाचे । असे तें निगेपिले वाचे ।  <br>आतां तिजें लक्षण कां साचे । तें प्रियत्व बोलिजे ॥ ७४ ॥  <br></div>	<div class="arth">ज्याप्रमाणे आत्म्याच्या सद्र्रपाचे आणि चिद्र्रपाचे विवेचन केले. आता तिसरे प्रियत्व नावाचे जे लक्षण आहे त्याचे विवेचन करू. (७७४) </div><br clear="left">
<div class="ovi">मागें मिथ्याल्पा गौणात्मा । निषेधून जो कां मुख्याला ।  <br>तो आवडता प्रत्यगात्मा । अव्यभिचारें बोलिला ॥ ७५ ॥  <br></div>	<div class="arth">मागे मिथ्यात्मा, गौणात्मा यांचा निषेध करून जो मुख्यात्मा अथवा प्रत्यगात्मा तो कसा प्रिय आहे, त्याचे प्रियत्व कसे व्यभिचाररहित आहे, हे स्पष्ट केले.  (७७५) </div><br clear="left">
<div class="ovi">तोचि आल्या सुघुप्तीमाजीं । सुखरूप जैसा असे सहजी ।  <br>तोचि बोलिजे जेथें तुजी । अनुभववृत्ति नसे ॥ ७६ ॥  <br></div>	<div class="arth">तोच आत्मा सुषुप्तीमध्ये सुद्धा स्वाभाविकपणे कसा सुखरूप आहे, हे आता सांगतो. सुमुप्तीमध्ये दुसरी कोणतीही अनुभववृत्ती नसते. (७७६) </div><br clear="left">
<div class="ovi">जागतिमाजी सुखदुःख होणें । तें येका संकल्पाच्या गुणे ।  <br>तेवींच स्वप्नीही सुखदुःख देणे । संकल्पमात्रे ॥ ७७ ॥  <br></div>	<div class="arth">जागृतीमध्ये केवळ एका संकल्पामुळे सुखदुःख होते; त्याचप्रमाणे स्वप्नातदेखील संकल्पामुळेच सुखदुःख होते. (७७७) </div><br clear="left">
<div class="ovi">झोपेत संकल्पचि निमतां । सुखदुःखाची तुरे वार्ता ।  <br>तस्मात् सुखदु चि नसता । तत्त्वतां निजसुख ॥ ७८ ॥  <br></div>	<div class="arth">झोपेत संकल्पच लोपत्यामुळे सुखदुःखाची गोष्ट उरत नाही. सुखदुःखांच्या अभावी तेथे तत्त्वतः निजसुखच असते. (७७८) </div><br clear="left">
<div class="ovi">जें सुख वृत्तींत उत्पन्न होणें । तयासी नाश होय श्रुति खणे ।  <br>जें नुद्धवे ना असे सहजपणे । या नांव निजसुख ॥ ७९ ॥  <br></div>	<div class="arth">जे सुख वृत्तीत उत्पन्न होते, त्याचा नाश होतो, असे धुती (वेद) म्हणते. पण जे उद्भवत नाही, जे अगदी सहजपणे असते त्याला निजसुख म्हणतात. (७७९) </div><br clear="left">
<div class="ovi">तया सुखाली घेईना वृत्ति । ह्मणून नोहेचि अनुभूति ।  <br>परी अनुभाव्यरूपी चिऱ्यर्ति । आहे तैसा असे ॥ ८० ॥  <br></div>	<div class="arth">वृत्तीने ते सुख घेतले जात नाही, म्हणून त्याची अनुभूती येत नाही. परंतु अनुभाव्यरूप चिन्यूर्त सुख (निजसुख) आहे तसेच आहे. (७८०) </div><br clear="left">
<div class="ovi">आहेपणा तेंचि चिढूपज्ञान । तोचि आत्या आनंदघन ।  <br>ही तिन्हीही ब्रह्मलक्षणें । येकत्र असती ॥ ८१ ॥  <br></div>	<div class="arth">त्याचे आहेपण हेच चिन्मूर्त ज्ञान आहे. तोच निखळ आनंदरूप असा आत्मा आहे. ही तिन्ही ब्रह्मलक्षणे सत्, चित, आनंद) तेथे एकत्रित असतात.  (७८१) </div><br clear="left">
<div class="ovi">येथें रविदत्ता मानिसी ऐसें । कीं जडासी सुखदु खही नसे ।  <br>आणि आहेपणा तो तेथे वसे । तरी असे जडत्वीं सुख ॥ ८२ ॥  <br></div>	<div class="arth">यावर रविदत्ता तू असे मानशील की, जडाच्या ठिकाणी सुखदुःख नसते. तेथे आहेपणा असतोच. तेव्हा जडत्वामध्ये सुख असते. (७८२) </div><br clear="left">
<div class="ovi">काष्ठ पाषाण मृत्तिका । येथेंचि आनंद असे निका ।  <br>तरी याचें उत्तर ऐका । बोलिजेत असे ॥ ८३ ॥  <br></div>	<div class="arth">काष्ठ, पाषाण, मृत्तिका यांच्या मध्येच निखळ आनंद असतो, तर आता या तर्काचे उत्तर सांगतो, ऐका. (७८३) </div><br clear="left">
<div class="ovi">जडीं सुखदुःखाचा अभाव । म्हणणें हाचि कीं असंभव ।  <br>जें जें उत्पन्न जाले रूपनांव । जड कीं चेतनविकार ॥ ८४ ॥  <br>विकारी म्हणजे उत्पन्न जाले । जाले ते वाईट कीं चौगुले ।  <br>तयासी सुखदुःख नाहीं वाटलें । परी सुखदुःखरूप ॥ ८५ ॥  <br></div>	<div class="arth">जडामध्ये सुखदुःखाचा अभाव असतो, असे म्हणणेच संभवत नाही. जड असो चेतन असो, जो जो विकार उत्पन्न होतो, जेथे जेथे नाव आणि रूप असते, ते ते विकारी म्हणजे उत्पन्न झालेले असते. ते वाईट असो की चांगले, त्याला सुखदुःख वाटले नाही, तरी ते सुखदुःखरूपच असते. (७८४ - ७८५) </div><br clear="left">
<div class="ovi">फोडिती तोडिती फेकिती । येके स्थानीं ठेऊन पूजिती ।  <br>ही काय तेथें तुज न दिसती । सुखे आणि दुःखे ॥ ८६ ॥  <br></div>	<div class="arth">त्या जडास कोणी फोडतात, कोणी तोडतात, कोणी फेकून देतात; तर कोणी ते एका विशिष्ट ठिकाणी ठेवून त्याची पूजा करतात. ही सुखे आणि दुःखे तुला काय दिसत नाहीत का ?  (७८६) </div><br clear="left">
<div class="ovi">तथापि सुखदु- तेणें । अनुभविलीं नाहींत मानिसी मने ।  <br>तरी निजसुखही असे कवणे । रीती तेथें ॥ ८७ ॥  <br></div>	<div class="arth">तथापि तू मनात असे म्हणशील की, जड पदार्थांनी ती सुखदु: खे कुठे अनुभवलेली असतात ? तर मग निजसुख तरी तेथे कोणत्या प्रकाराने असते, ते सांग. (७८७) </div><br clear="left">
<div class="ovi">तेथें सुख आहे तें तुज कैसे । कळले तें सांगे पां आपैसें ।  <br>तेथें हर्ष किंवा ग्लानि दिसे । अनुमानाजोगे ॥ ८८ ॥  <br></div>	<div class="arth">तेथे सुख आहे ते तुला आपोआप कसे कळले ते सांग. तेथे अनुमान करता येईल असा हर्ष किंवा ग्लानी (दुःख) तुला दिसली काय ? (७८८) </div><br clear="left">
<div class="ovi">ह्यणसी निजेलिया कोणतें चिन्ह । कीं सुख आहे करावा अनुमान ।  <br>तरी पाहे त्याचें मुख विकासमान । हर्ष खेद नसता ॥ ८९ ॥  <br></div>	<div class="arth">यावर तू म्हणशील की, झोपी गेलेल्या माणसाच्या ठिकाणी सुख आहे, असे अनुमान करण्याजोगे कोणते चिन्ह दिसून येते ? तर त्याच्या ठिकाणी हर्ष किंवा खेद ही दोन्ही नसतात, पण त्याचे मुख मात्र प्रफुट्रित कसे दिसते ते पहा. (७८९) </div><br clear="left">
<div class="ovi">तस्मात् सुयुसीमाजीं निजानंद । वृत्तीवीण सुखाचा कंद ।  <br>जर्डी नसताही हर्ष खेद । सुख तेथें नसे ॥ ९० ॥  <br></div>	<div class="arth">त्यामुळे सुषुप्तीमध्ये निजानंद असतो. तो वृत्तिरहित असा सुखाचा कंदच असतो. तसे जडामध्ये हर्ष आणि खेद नसतात तसेच सुखही नसते. (७९०) </div><br clear="left">
<div class="ovi">तथापि सुख आहेच ह्मणसी । तरी कोण पावे तया सुखाली ।  <br>मिळणी होतां सुख समरसीं । जीव हा सुखी होय ॥ ९१ ॥  <br></div>	<div class="arth">तरीसुद्धा तू जडामध्ये सुख आहेच असे म्हणत असशील तर ते सुख कोणाला मिळते ? कारण जीव सुखात मिळाला म्हणजे तो सुखी होतो. (७९१) </div><br clear="left">
<div class="ovi">हा अनुभव सर्वत्रांचा । सुखीच विश्रामती साचा ।  <br>उत्थानी बोलताति वाचा । कीं काय हो सुखी होतों ॥ ९२ ॥  <br></div>	<div class="arth">सुखातच सर्वांना विश्रांती मिळते, हा सर्वांचा अनुभव आहे. सर्वच झोपेतून उठल्यावर म्हणतात, ' 'काय हो, मी किती सुखात होतो !'' (७९२) </div><br clear="left">
<div class="ovi">जरी कोणे बळे उठविलें । तें वैरियापरी वाटतें जाले ।  <br>आहा महन्मुख होतें ते गेलें । तेव्हां तळमळी ॥ ९३॥  <br></div>	<div class="arth">जर कोणी झोपेतून बळेच उठविले तर तो उठवणारा त्यास वैऱ्यासारखा वाटतो, आपले मोठे सुख गेले म्हणून तो तळमळतो. (७९३) </div><br clear="left">
<div class="ovi">उठलिया क्षणभरी । त्या सुखाचि येतसे लहरी ।  <br>पुढें मग येतसे जागरीं । हळूहळू व्यापारा ॥ ९४ ॥  <br></div>	<div class="arth">उठल्यानंतरसुद्धा काही क्षणभर त्याला त्या सुखाच्या लहरी येतात. मग पुढे तो जागृतीत येतो आणि हळूहळू व्यापारांना सुरुवात करतो. (७९४) </div><br clear="left">
<div class="ovi">आहेपणा तेथें सुख असे । मानिलें जें तुवा मानसे ।  <br>परी जेथें विकार हा उमसे । सुखदु खाचा ॥ ९५ ॥  <br></div>	<div class="arth">तू आहेपणा जेथे आहे. तेथे सुख आहे असे मनाने मानतोस, पण हा सुखदुःखाचा विकार जेथे उमटतो,  (७९५) </div><br clear="left">
<div class="ovi">तेथें आनंद हा लोपत । सुखदु खेचि होऊनि निद्यांत ।  <br>मग असो कोणतीही वस्तुजात । जड कीं चेतन ॥ ९६ ॥  <br></div>	<div class="arth">तेथे आनद लोप पावतो. कारण वस्तू जड असो की चेतन, तेथे सुखदु खे निर्माण होतात. त्यामुळे तेथील आनंद लोप पावतो. (७९६) </div><br clear="left">
<div class="ovi">जैसे विकार सुयुसीमार्जी । सुखदुःखरूप नसती हुजी ।  <br>केवळ निजसुखचि सहजी । असे तैसें आहे ॥ ९७ ॥  <br></div>	<div class="arth">सुषुप्तीमध्ये सुखदुःखरूप दुसरे विकार नसतात, केवळ निजसुखच असते. ते जसे असायला पाहिजे तसे असते. (७९७) </div><br clear="left">
<div class="ovi">आणीक येक करिसी कल्पना । दारयादि असली सुखसाधना ।  <br>परी ते आरंभी मात्र वृत्तीचे ग्रहणा । होय कीं मी येक सुखी ॥ ९८ ॥  <br></div>	<div class="arth">तू आणखी कल्पना करत असशील की, शय्यादी साधने सुख मिळण्यास कारणीभूत असतील, पण ती साधने प्रथम वृत्तीस मी सुखी आहे असे मानण्यास उपयोगी पडतात. (७९८) </div><br clear="left">
<div class="ovi">परी गाढ जेव्हां झोप लागली । मग त्या सर्वा वृत्ति विसरली ।  <br>येका निजसुखी मिळणी जाली । तेव्हां वारयादि सुख कैचे ॥ ९९ ॥  <br></div>	<div class="arth">परतु गाढ झोप लागत्यानंतर त्या वृत्तीला त्या सर्व साधनांचा विसर पडतो. मुख्य अशा एका निजसुखाची प्राप्ती झाल्यावर शय्यादी साधनांमध्ये काय सुख असेल ? (७९९) </div><br clear="left">
<div class="ovi">हें असो मृद आस्तरणे । झोप येतां कठिणही न लळा ।  <br>जेथें पाहिजे तेथें पडणें । विश्रांति घ्यावया ॥ ८०० ॥  <br></div>	<div class="arth">झोप आल्यावर कठीण आणि मृदु अथरूण न म्हणता (असा विचार न करता) विश्रांती घेण्यासाठी जेथे पाहिजे तेथे तो पडतो. (८००) </div><br clear="left">
<div class="ovi">तस्मात कांहीं साधनाविण । सुमुसिसुख असे गहन ।  <br>अमुक येक प्रयोजन । पाहिजे ऐसें नाहीं ॥ १ ॥  <br></div>	<div class="arth">त्यामुळे गाढ झोपेचे सुख काही साधनांवर अवलंबून नसते, त्याला अमुक एक निमित्त पाहिजेच असे नाही. (८०१) </div><br clear="left">
<div class="ovi">जैसी पतिसंगे पतिव्रता । सुखैक भोगितसे तत्त्वतां ।  <br>व्यापार सर्वही नेणता । बहिरंतरींचे ॥ २ ॥  <br></div>	<div class="arth">ज्याप्रमाणे पतिव्रता स्त्री पतीच्या सान्निध्यात असताना घरातले अथवा घराबाहेरचे व्यापार विसरते आणि एकमेव सुख भोगत असते. (८०२) </div><br clear="left">
<div class="ovi">घरधंदा हे बहिर्व्यापार । आंतील तांबूलादि शृंगार ।  <br>या दोहींचाही पडे विसर । मैथुनकाळीं ॥ ३ ॥  <br></div>	<div class="arth">त्यावेळी घरधंदा इ. बाहेरची कामे, शय्याकक्षातील तांबूल इ. शृंगार या दोहोंचा मैधुनकाळात तिला विसर पडतो. (८०३) </div><br clear="left">
<div class="ovi">तैसा जागतीचा व्यापार वृत्तीनें । आणि स्वप्नींचाही भास नेणें ।  <br>येक आल्पसुखी समरस । त्यागून द्वैता ॥ ४ ॥  <br></div>	<div class="arth">त्याप्रमाणे सुमुप्तीच्या काळात माणूस वृत्तीने जागृतीचा आणि स्वप्नकाळातील व्यापार जाणत नाही. तो सर्व द्वैतभाव सोडून एका आत्मसुखात समरस होतो. (८०४) </div><br clear="left">
<div class="ovi">मैथुनकाळीं कामिनीसी । अंतर्बहिर्नेणवे शब्दासी ।  <br>तेवीं आलिंगन पडे वृत्तीली । स्वप्न जागर न स्मरे ॥ ५ ॥  <br></div>	<div class="arth">मैथनुकाळात पतिव्रता कामिनी आतील अथवा बाहेरील शब्द जाणत नाही. त्याप्रमाणे सुपुप्तिकाळात वृत्तीला स्वप्न अथवा जागृती यांची आठवण होत नाही. (८०५) </div><br clear="left">
<div class="ovi">हेंही बोलणें हैताचे । सुघुप्तींत सुखग्रहण तरी कैचे ।  <br>येक निवर्तन नव्हे नेणिवेचें । ह्यणोनि बोलावे ॥ ६ ॥  <br></div>	<div class="arth">अर्थात हेही बोलणे द्वैताचेच होते. सुधुमीत सुखाचा भोग तरी कसा म्हणता येईल ? केवळ त्या अवस्थेत नेणीव नाहीशी होत नाही म्हणून सुखाची भाषा करावी लागते. (८०६) </div><br clear="left">
<div class="ovi">असो रविदत्ता या निरोपणीं । सावध असी कीं अंतःकरणीं ।  <br>अस्ति भाति प्रियत्व तिन्ही । सुपुसति आले ॥ ७ ॥  <br></div>	<div class="arth">रविदत्ता, हे निरूपण तू लक्षपूर्वक ऐकतो आहेस ना ? जागृती, स्वप्न या अवस्थांतील अस्ति, याति आणि प्रियता ही लक्षणे सुषुप्तीत आली. (८०७) </div><br clear="left">
<div class="ovi">स्वप्न जागति दोन्ही नसती । भाति प्रियताही मावळती ।  <br>तरी त्या अवस्था सत्य होती । कोणे काळी तरी ॥ ८ ॥  <br></div>	<div class="arth">सुषुप्तीत स्वप्न आणि जागृती या दोन्ही अवस्था नसतात, त्यांची भाति, प्रियता ही लक्षणेही लोप पावतात. नाहीतर त्या दोन अवस्था कधी तरी सत्य ठरल्या असत्या. (८०८) </div><br clear="left">
<div class="ovi">तस्मात् जागति स्वप्न असतां । उभयांसीही न ये सत्यता ।  <br>अस्तित्वेवीण भाति प्रियता । असे कवणासी ॥ ९ ॥  <br></div>	<div class="arth">त्यामुळे जागृती आणि स्वप्न अवस्था असताना त्या दोन्ही लक्षणांना सत्यता येत नाही. कारण अस्तित्वावाचून भाति आणि प्रियता कशाला असतील ?  (८०९) </div><br clear="left">
<div class="ovi">समेच जरी आहेसे मानिलें । तरी काय तेथें सत्यत्व आलें ।  <br>वृक्षस्थे पडिलिया जरी देखिले । तरी काय जळी खरा ॥ १० ॥  <br></div>	<div class="arth">श्रमाने जरी ही लक्षणे तेथे आहेत असे मानले तरी तेवड्याने तेथे सत्यता (सत्ता, अस्तित्व) येईल काय ? वृक्षस्थ माणसाने पाण्यात पडलेले प्रतिबिंब पाहिले तरी काय पाण्यात ते खरे होते काय ? (८१०) </div><br clear="left">
<div class="ovi">डोळे झांकितां पडिला न दिसे । तेव्हां मावळून वृक्षस्थीं समरसे ।  <br>मा पाहतां काय जळी असे । खरा पडिला ॥ ११ ॥  <br></div>	<div class="arth">डोळे झाकल्यावर पाण्यात पडलेला दिसणार नाही. त्यावेळी त्याचा लोप होऊन तो वृक्षस्थामध्ये समरसून जातो. मग डोळ्याने पाहू लागत्यावर पाण्यात पडलेला खरा होतो काय ? (८११) </div><br clear="left">
<div class="ovi">तैसी जागति स्वप्नव्यापारा । सत्यता न ये सुप्तीमाझारा ।  <br>मा असतां काय हा भास खरा । सत्यत्वे जाला ॥ १२ ॥  <br></div>	<div class="arth">त्याप्रमाणे जागृती आणि स्वप्न व्यापारांना सुषुप्तीमध्ये सत्यत्व नसते. पण ते (सत्यत्व) असते तरी त्यामुळे काय हा भास खरा ठरतो काय ? (८१२) </div><br clear="left">
<div class="ovi">हे असो स्वप्नजागृति । जालीच नाहीं ना होणार पुढती ।  <br>तरी काय वास्तविक हे सुपुसि । होईल तिही कार्ली ॥ १३ ॥  <br></div>	<div class="arth">हे राहू दे. स्वप्न आणि जागृती या दोन्ही झाल्याच नाहीत आणि पुढेही होणार नाहीत. तरी ही सुषुप्ती तेवढी तिन्ही काळी सत्य होणार आहे काय ? (८१३) </div><br clear="left">
<div class="ovi">कार्य जें का प्रत्यक्ष दिसलें । तें विवेकें मिथ्या केलें ।  <br>मा त्याचें कारण जें अनुमानिलें । तें सत्य कैसे ॥ १४ ॥  <br></div>	<div class="arth">जे प्रत्यक्ष दिसले ते कार्य विचाराने मिथ्या ठरविले, मग त्याचे अनुमानित कारण सत्य कसे होईल ? (८१४) </div><br clear="left">
<div class="ovi">कारण अज्ञान तो निःशेष नसे । कार्यामुळे मानिजे आहेसे ।  <br>तें कार्यचि जालिया वायसे । तरी कारण तें कोठे ॥ १५ ॥  <br></div>	<div class="arth">कारण अज्ञान हे निश्चितपणे नाही. केवळ कार्यावरून ते आहे, असे मानावे लागते. पण ते कार्यच जर मिथ्या ठरले तर कारण कसे सत्य ठरेल ? (८१५) </div><br clear="left">
<div class="ovi">देहादिकां आपणसें मानिलें । तेव्हां जाणावे विस्मरण आपुले ।  <br>त्या देहहुयाचे मीपण त्यागिलें । तरी उरे केवी अज्ञान ॥ १६ ॥  <br></div>	<div class="arth">ज्यावेळी आपण देह इत्यादींना मी म्हणून स्वीकारतो, तेव्हा हे समजावे की आपण आपल्याला विसरलो. या दोन्ही देहांबद्दलच्या मीपणाचा त्याग केला तर अज्ञान कसे शितुक राहील ? (८१६) </div><br clear="left">
<div class="ovi">जळी पडिलाचि नाहीं खरा । तरी नेणपणासी कैचा थारा ।  <br>तेवीं मिथ्यात्व येतां उभय व्यापारा । अज्ञान नाहींच नाहीं ॥ १७ ॥  <br></div>	<div class="arth">मुळात पाण्यातच पडला नाही तर अज्ञानाला कशाचा आधार मिळेल ? त्याप्रमाणे या दोन्ही व्यापाराना मिथ्या ठरवले, तर अज्ञान नाहीच असे निष्पन्न होईल. (८१७) </div><br clear="left">
<div class="ovi">परी सत्य आपण नेणिवेपरता । वृत्तीस कळावे अपरोक्षता ।  <br>तेव्हांचि हे देहहुय असतां । मिथ्या स्कूरती ॥ १८ ॥  <br></div>	<div class="arth">तर आपण अज्ञानापेक्षा भिन्न असे सत्य आहोत. हे वृत्तीस अपरोक्षत्वाने (प्रत्यक्षपणे) कळावे. म्हणजे हे दोन देह असले तरी मिथ्या आहेत असे ज्ञान होईल. (८१८) </div><br clear="left">
<div class="ovi">जरी गुरु शास्त्राचे वचनीं । मिंध्या मानिलें विश्वास ठेवूनी ।  <br>तरी तें नव्हे मिथ्या असोनी । स्वानुभवावीण ॥ १९ ॥  <br></div>	<div class="arth">जरी गुरू शास्त्र यांच्या वचनांवर विश्वास ठेवून आपण त्यांना मिथ्या मानले, तरी ते मिथ्या असूनसुद्धा प्रत्यक्ष स्वतःच्या अनुभवावाचून ते खरे मिथ्या ठरत नाहीत. (८१९) </div><br clear="left">
<div class="ovi">तो स्वानुभव जागतींत यावा । आपण निजाल्पा हा प्रत्यय व्हावा ।  <br>तरीच देहाचा मीपणा जावा । निपटूनियां ॥ २० ॥  <br></div>	<div class="arth">तो स्वतःचा अनुभव जागृतीत यावा, आपणच आत्मा आहोत असा प्रत्यय यावा, तरच देहाचा मीपणा नि: शेष जाईल. (८२०) </div><br clear="left">
<div class="ovi">तें निरोपण पुढें तुज । कीजेल तया रीती समज ।  <br>येथें बोलिलें असे सहज । सत्य मिथ्या कळावया ॥ २१ ॥  <br></div>	<div class="arth">ते निरूपण तुझ्यापुढे नंतर करूच, त्यावेळी ते समजून घे. येथे केवळ सत्य आणि मिथ्या तुला कळावे म्हणून सहज सांगितले आहे.  (८२१) </div><br clear="left">
<div class="ovi">तिही काळी जें येकरूप आहे । तो आल्या सत्य विवेकें पाहे ।  <br>केव्हां असे केव्हां न राहे । तें तें मिथ्या अनाल्पा ॥ २२ ॥  <br></div>	<div class="arth">तिन्ही काळी जे एकरूप आहे तोच आत्मा आहे असे विचार करून ठरव. कधी आहे, कधी नाही असे जे असेल ते मिथ्या अनात्मा आहे, असे समज. (८२२) </div><br clear="left">
<div class="ovi">जागतीमाजी जागति खरी । तेव्हां स्वप्न झोप नसोनि निर्धारी ।  <br>सुसि जागर स्वप्नामाझारी । मावळून जाती ॥ २३ ॥  <br></div>	<div class="arth">जागृतीमध्ये जागृती खरी वाटते. त्यावेळी स्वप्न आणि सुपुसी निश्चितपणे नसतात आणि स्वप्नदशेमध्ये सुपी आणि जागृती मावळून जातात. (८२३) </div><br clear="left">
<div class="ovi">सुसीमाजीं स्वप्नजागति । निःशेषच हरपून जाती ।  <br>तस्मात् येक होतां दोन्ही मावळती । म्हणोनि अवस्था मिथ्या ॥ २४ ॥  <br></div>	<div class="arth">सुप्तीमध्ये स्वप्न आणि जागृती पूर्णपणे हरवून जातात, त्यामुळे एक असताना दोन मावळून जातात. म्हणून त्या अवस्था मिथ्या म्हणून समजाव्यात. (८२४) </div><br clear="left">
<div class="ovi">आत्मा जो अस्ति भाति प्रिय । तिही अवस्थेंत एकला अहुय ।  <br>तस्मात् सत्य आत्या हा निश्चय । विवेकें निवडावा ॥ २५ ॥  <br></div>	<div class="arth">आत्मा हा अस्ति, भाति, प्रिय या लक्षणांनी युक्त आहे. तो तिन्ही अवस्थांमध्ये एकमेव आणि अद्वितीय असतो. त्यामुळे आत्मा हा सत्य आहे हे निश्चित ठरते. तो विवेकाने सत्य म्हणून स्वीकारावा. (८२५) </div><br clear="left">
<div class="ovi">एव असल्लडदुःखरूप अनात्मा । वृत्यादि देहान्स भास जीवात्मा ।  <br>आणि येक मुख्य ब्रह्मप्रत्यगात्मा । अस्ति भाति प्रियात्मक ॥ २६ ॥  <br></div>	<div class="arth">अशा प्रकारे आल्यावाचून इतर सर्व असच्चड दुःखात्मक पदार्थ हे अनात्म ठरतात. वृत्तीपासून ते देहापर्यंत जीवात्मा आभासरूपाने वावरत असतो. आणि प्रत्यगात्मा हाच मुख्य ब्रह्म असून तो अस्ति, भाति, प्रिय या लक्षणांनी युक्त आहे. (८२६) </div><br clear="left">
<div class="ovi">ऐसे सत्य मिथ्या दोन्ही । यथार्थ निवडिले निरूपणी ।  <br>हेचि विवेचन मुमुक्षूंनी । अत्यादरें करावें ॥ २७ ॥  <br></div>	<div class="arth">अशा तऱ्हेने या निरूपणात सत्य आणि मिथ्या हे वेगळेवेगळे स्पष्ट केले. याचेच विवेचन (मनात चिंतन) मुमुक्षूंनी अतिशय आदराने करावे.  (८२७) </div><br clear="left">
<div class="ovi">येथेंही रविदत्ता कोणाची । आशंका असे मंदप्रज्ञाची ।  <br>तेचि अवधारीं आधीं साची । पुढे उत्तर बोल- ॥ २८ ॥  <br></div>	<div class="arth">या संदर्भात, हे रविदत्ता, कोणा मंदप्रज्ञाची एक आशंका आहे. ती आधी ऐकून घे. मग पुढे उत्तर सागू (८२८) </div><br clear="left">
<div class="ovi">दोनचि पदार्थ निवडिले । सत्य मिथ्या हे वेगळाले ।  <br>या डोहींतून अज्ञान जाले । तेंचि कवणा ॥ २९ ॥  <br></div>	<div class="arth">तुम्ही दोन पदार्थ सत्य आणि मिथ्या असे वेगळेवेगळे करून सांगितलेत. या दोहोंपैकी अज्ञान कुणाला होते ? (८२९) </div><br clear="left">
<div class="ovi">दृष्टांतही जो दिधला । जळी बुडे आणि वृक्षी बैसला ।  <br>हेही दोनचि परी विस्मर जाला । वृक्षी बैसणारा ॥ ३० ॥  <br></div>	<div class="arth">या संदर्भात जो दृष्टान्त दिलात त्यातही वृक्षावर बसलेला आणि पाण्यात पडलेला अशी दोनच माणसे निवडलीत. त्यापैकी जो वृक्षावर बसलेला होता तोच स्वतःला विसरला. (८३०) </div><br clear="left">
<div class="ovi">जळी पडला तो नाहींच खरा । तेथें भाव नसे स्मरविस्मरा ।  <br>तस्मात् वृक्षी जयासी असे थारा । तोचि विसरला आपणा ॥ ३१ ॥  <br></div>	<div class="arth">जळात पडलेला खरा नाहीच. त्यामुळे त्याच्या ठिकाणी स्मरण आणि विस्मरण यांना अस्तित्वच नाही. त्यामुळे वृक्षावर जो बसलेला होता तोच स्वतःला विसरला. (८३१) </div><br clear="left">
<div class="ovi">तैसें स्थूलादि तो हें जड असे । वृत्यादि चंचल पाणियाऐसें ।  <br>त्यांत प्रतिबिंब जीव हा आभासे । हें तरी मिथ्या ॥ ३२ ॥  <br></div>	<div class="arth">त्याप्रमाणे स्थूल इ. हे जड आहे. वृत्ती इ. चंचल पाण्यासारख्या आहेत. त्यात जीव हा प्रतिबिंबाप्रमाणे भासमान आहे. (तो केवळ आभासरूप आहे) त्यामुळे तो मिथ्याच आहे. (८३२) </div><br clear="left">
<div class="ovi">तयासी जाणणें कोठे खरें । कीं तो मुख्य जात्यया विसरे ।  <br>तस्मात् मुख्य आत्मा जो निर्विकारें । तयासीच अज्ञान ॥ ३३ ॥  <br></div>	<div class="arth">त्याचे जाणणे खरे नाही. त्यामुळे तो मुख्य आत्म्याला विसरतो असे म्हणता येत नाही. त्यामुळे निर्विकारी असा जो मुख्य आत्मा त्यालाच अज्ञान झाले. (८३३) </div><br clear="left">
<div class="ovi">आल्या आपआपणा विसरला । जीवाकडे पाहूं लागला ।  <br>त्यासीच मी ह्मणून बैसला । तस्मात् अज्ञान आत्मा ॥ ३४ ॥  <br></div>	<div class="arth">आत्मा स्वतःला विसरला आणि जीवाकडे पाहू लागला तो त्यालाच आपण (मी) समजला. त्यामुळे आत्मा हाच अज्ञानी ठरतो.  (८३४) </div><br clear="left">
<div class="ovi">ऐशी मंदप्रज्ञाची आशंका । येणे निर्विकारा आला झोका ।  <br>तरी याचें उत्तर सावध ऐका । जे जे श्रवणार्थी ॥ ३५ ॥  <br></div>	<div class="arth">ही मंदप्रज्ञाची शंका आहे. त्या शंकेमुळे आत्म्याच्या निर्विकारित्वाला बाधा येते. तेव्हा जे श्रवणार्थी आहेत, त्यांनी याचे उत्तर आता ऐकावे. (८३५) </div><br clear="left">
<div class="ovi">हें निरूपण उपक्रमी । प्रांजळ केलें असे आह्मी ।  <br>तथापि हा संशय अंतर्यामी । फिटावया बोल- ॥ ३६ ॥  <br></div>	<div class="arth">या संदर्भातले निरूपण आम्ही प्रारंभीच्या भागात केले होते. वाढू. १७० - १७५). तथापि मनातील संशय फिटण्यासाठी ते पुन्हा सांगतो. (८३६) </div><br clear="left">
<div class="ovi">वृक्षी बैसलिया जाली विस्मृति । हे सत्य परी पहावी पुरती ।  <br>पहिली सर्वांगदेखणी दशा होती । नेत्र झांकितां कीं उघडितां ॥ ३७ ॥  <br></div>	<div class="arth">वृक्षावर बसलेल्या पुरुषाला विस्मृती झाली होती हे सत्य आहे. परंतु त्याच्या हकीगतीचा पूर्ण विचार करावा. त्याची सर्वांगदेखणी दशा डोळे उघडल्यावर होती की डोळे मिटत्यावर ? (८३७) </div><br clear="left">
<div class="ovi">आंधारी आपआपणा । प्रत्यक्ष जरी दिसेना ।  <br>परी नखशिखांत असे देखणा । हा मी म्हणोनी ॥ ३८ ॥  <br></div>	<div class="arth">काळोखात आपण आपत्त्याला प्रत्यक्ष दिसत नसलो तरी आपण आपल्या नखापासून ते शिखेपर्यंत (शेंडीपर्यंत) 'हा मी आहे ' म्हणून जाणत असतो. (८३८) </div><br clear="left">
<div class="ovi">ऐसिया सामान्य देखणिया । विशेष देखणेंही बोलणें वाया ।  <br>तेथें विस्मरण पडलें कैसिया । परी सांगा ॥ ३९ ॥  <br></div>	<div class="arth">अशा सामान्य देखणेपणाला (पाहणाऱ्याच्या ठिकाणी) विशेष पाहणे असे म्हणता येत नाही. त्याबाबतीत विस्मरण कसे होईल, ते सांग. (८३९) </div><br clear="left">
<div class="ovi">सामान्य नखशिख जो देखता । तेथें नेत्र उघडोनि जाहला पाहता ।  <br>तेंचि येकदेशी पाहणे खासुता । मुख्य सामान्य हें नव्हे ॥ ४० ॥  <br></div>	<div class="arth">जो सामान्यपणे पायाच्या नखापासून ते शेंडीपर्यंत संपूर्णपणे पाहतो, तोच डोळे उघडून पाहतो तेव्हा ते विशेष पाहणे होते. ते पाहणे एकदेशी (मर्यादित पाहणे) असते. मुख्य सामान्य पाहणे असे एकदेशी नाही. (८४०) </div><br clear="left">
<div class="ovi">ऐसें एकदेशी पाहणे उद्भवले । तया पाहण्यासी विस्मरण जाहले ।  <br>हे दोन्हीही असती नाथिले । पुरुषाच्या ठाई ॥ ४१ ॥  <br></div>	<div class="arth">असे जे एकदेशी पाहणे जे निर्माण झाले, त्या पाहण्यालाच विस्मरण झाले. परंतु स्मरण आणि विस्मरण ही दोन्हीही पुरुषाच्या ठिकाणी खोटी आहेत.  (८४१) </div><br clear="left">
<div class="ovi">ऐसें एकदेशी जरी पाहतसे । परी बैसला त्याचें विस्मरण नसे ।  <br>विसरे तरी मुंगी कळतसे । स्पर्शतां ते कवणा ॥ ४२ ॥  <br></div>	<div class="arth">तो पुरुष एकदेशी पाहत असला तरी त्याला वृक्षावर बसलेल्या स्वतःचे विस्मरण नसते. विस्मरण झाले असे म्हणावे तर मुंगी चावत्यावर कोणाला कळते ? (८४२) </div><br clear="left">
<div class="ovi">मी पडलो मज काढा ह्मणे । विसरे तरी केवी होय बोलणें ।  <br>तस्मात् सर्वांगी जें असे देखणे । तया लोप नाहीं ॥ ४३ ॥  <br></div>	<div class="arth">'मी पडलो, मला काढा' अशा प्रकारचे बोलणे विसरल्यानंतर कसे शक्य होईल ? त्यामुळे सर्वांगाचे पाहणे (सर्वांगाची जाणीव असणे) जे असते, त्याचा लोप कधी होत नाही. (८४३) </div><br clear="left">
<div class="ovi">तस्मात् सामान्य देखणे दशेसी । विकार नव्हे निशयेसी ।  <br>आणि जळी ही पडलियासी । स्मर ना विस्मर ॥ ४४ ॥  <br></div>	<div class="arth">त्यामुळे सामान्य देखण्या दला निश्चितपणे विकार नसतो. त्याप्रमाणेच पाण्यात पडलेल्यालाही स्मरण आणि विस्मरण होत नाहीत. (८४४) </div><br clear="left">
<div class="ovi">मध्येंच तिसरे जाले उत्पन्न । तेंचि कीं पडणारासी कारण ।  <br>हाचि दृष्टान्त तेवी दार्ष्टान्स समान । विचारे पहावा ॥ ४५ ॥  <br></div>	<div class="arth">मध्येच तिसरे उत्पन्न झाले तेच पडणारास कारण आहे. हाच दृष्टांत दार्ष्टान्तिकासही कसा लागू होतो ते विचारपूर्वक पहावे. (८४५) </div><br clear="left">
<div class="ovi">किंचित- वृत्तीचे स्फुरण नसता । वृत्ति अभावाचा जो जाणता ।  <br>तेथें ज्ञानकी अज्ञान वार्ता । लावी कवणा ॥ ४६ ॥  <br></div>	<div class="arth">वृत्तीचे अजिबात स्फुरण झाले नसता वृत्तीचा अभाव ज्याला कळतो, त्याच्या ठिकाणी सज्ञान अज्ञान अशी विशेषणे कशी लावता येतील ? (८४६) </div><br clear="left">
<div class="ovi">तेथें न होऊन स्फुरण जाले । जैसे रस्तूवरी सर्प उमटले ।  <br>तेचि माया तये नाथिले । पण अनादि ॥ ४७ ॥  <br></div>	<div class="arth">त्याच्या ठिकाणी न होऊन (खोटे) स्फुरण झाले. तीच माया होय. दोरीच्या जागी सर्प दिसू लागला तसाच हा प्रकार. तीच माया होय तिचे खोटेपण अनादी असते. (८४७) </div><br clear="left">
<div class="ovi">निर्विकार जो सामान्य देखणा । जैसा तैसा परिपूर्णपणा ।  <br>त्या अनंतरूपीं माया स्फुरणा । उद्धव जाला ॥ ४८ ॥  <br></div>	<div class="arth">जो निर्विकार आहे, सामान्य द्रष्टा आहे, जसा आहे तसा परिपूर्ण आहे, अनंत आहे, त्याच्या ठिकाणी मायेच्या स्फुरणाची निर्मिती झाली. ते अर्थातच नाथिले म्हणजे खोटे, पण अनादी आहे. (८४८) </div><br clear="left">
<div class="ovi">जितुकें स्वरूप सरिचदघन । तितुके जरी होतें स्फुरण ।  <br>तरी हें स्वरूपाचें लक्षण । म्हणो येतें ॥ ४९ ॥  <br></div>	<div class="arth">सच्चिरून पूर्ण ब्रह्माची जेवढी व्याप्ती आहे, तेवढी जरी त्या स्फुरणाची व्याप्ती असती तरी ते स्वरूपाचे लक्षण म्हणून मान्य केले असते. (८४९) </div><br clear="left">
<div class="ovi"> समुद्रामध्ये जैशी राई । इतुकी स्फूर्तीची असे नवाई ।  <br>तेही वंध्यापुत्राची आई । जाहली ना होणार पुढे ॥ ५० ॥  <br></div>	<div class="arth">परंतु समुद्रामध्ये राईचा कण जसा दिसेल, तेवढीच त्या स्फूर्तीची व्याप्ती आहे आणि तेवढी असूनही ती वंध्यापुत्राची आईच शोभेल, जी कधी झाली नाही आणि पुढे होणारही नाही. (८५०) </div><br clear="left">
<div class="ovi">एकेकाहून दशगुणें वाड । ससावरणाल्पक हे ब्रह्मांड ।  <br>येवढें विस्तीर्ण तें असे झाड । या माया बीजाचे ॥ ५१ ॥  <br></div>	<div class="arth">एकाहून एक दसपट मोठे असलेल्या सात आवरणांचे हे ब्रह्मांड बनलेले आहे. तेवढे विस्तीर्ण असे त्या मायाबीजाचे झाड आहे. (८५१) </div><br clear="left">
<div class="ovi">येवढी विस्तीर्ण जे पृथ्वी । उदकाचे एकदेशीं जाणावी ।  <br>तिच्याही दशगुणें वोळखावी । ब्रह्मांडरचना ॥ ५२ ॥  <br></div>	<div class="arth">एवढी विस्तीर्ण अशी जी वृद्धी आहे ती तिच्याभोवती असलेल्या पाण्याच्या केवळ एका प्रदेशाइतकी आहे. तिच्याही दसपट या ब्रह्मांडाची रचना आहे. (८५२) </div><br clear="left">
<div class="ovi">त्यामाजीं स्वर्ग मृत्यू पाताळ । वसिन्नले हे सकळ ।  <br>अवघा मिळून हा भूगोल । सप्तद्वीप असे ॥ ५३ ॥  <br></div>	<div class="arth">त्यामध्ये स्वर्ग, मृत्यू पाताळ या सर्व लोकांची वसाहत आहे. सर्व मिळून हा भूगोल सात द्वीपांचा बनलेला आहे. (८५३) </div><br clear="left">
<div class="ovi">त्या द्वीपामाजीं जंबुद्वीप । त्यांत नवखंडें अल्प अल्प ।  <br>त्यांत भरतखंडामाजीं जल्प । नाना ग्रामें धुरे ॥ ५४ ॥  <br></div>	<div class="arth">त्या द्वीपांमध्ये एक जंबुद्रीप आहे. त्यात लहान लहान अशी नऊ खडे आहेत. त्यातील भरतखंडामध्ये निरनिराळी गावे आणि शहरे आहेत. (८५४) </div><br clear="left">
<div class="ovi">त्यांत एका ग्रामीं एक घर । त्या घरायेवढेंही नाहीं शरीर ।  <br>तया शरीरी उमटला प्रकार । स्कूर्तिविकाराचा ॥ ५५ ॥  <br></div>	<div class="arth">त्यात एका गावामध्ये एक घर आहे. त्या घराएवढेही नाही असे हे शरीर आहे. त्या शरीरात हा स्कूर्तिविकाराचा प्रकार उमटतो. (८५५) </div><br clear="left">
<div class="ovi">हें असो देह मानवाचा । परी अत्यंत सान जो कीटकाचा ।  <br>त्यांतही विकार हा वृत्तीचा । उमटे इतुकाचि ॥ ५६ ॥  <br></div>	<div class="arth">हे राहू द्या, हा मानवाचा देह होता. पण कीटकाचा देह अत्यंत लहान असतो. त्यातही या वृत्तीचा विकार एवढाच उमटतो. (८५६) </div><br clear="left">
<div class="ovi">एव स्फूर्ति ब्रह्मादिकांपासून । कटिकान्स विभागली संपूर्ण ।  <br>तितुक्याचि देहासी मी ह्मणून । बैसली असे ॥ ५७ ॥  <br></div>	<div class="arth">अशा प्रकारे ती स्फूर्ती ब्रह्मदेवापासून कीटकापर्यंत संपूर्णपणे विभागली गेली आहे. त्या सर्व देहांना ती 'मी' म्हणून बसली आहे. (८५७) </div><br clear="left">
<div class="ovi">एव स्फूर्तीचा सानपणा ऐसा । स्वरूपाचे एकदेशीं अल्पसा ।  <br>तेथेंचि ज्ञानाज्ञानाचा ठसा । उमटला असे ॥ ५८ ॥  <br></div>	<div class="arth">अशा प्रकारे वृत्तीचा लहानपणा असा की तिने स्वरूपाचा केवळ एक छोटासा भाग व्यापून टाकला आहे. तेथेच ज्ञान- अज्ञानाचा ठसा उमटला आहे. (८५८) </div><br clear="left">
<div class="ovi">ब्रह्मात्ययाचे स्वरूप केव्हडे । कीं जयाच्या एके देशी ब्रह्मांडे ।  <br>आकाशही जेथें बापुडे । समुद्री राई ॥ ५९ ॥  <br></div>	<div class="arth">याउलट ब्रह्मात्म्याचे स्वरूप एवढे व्यापक आहे की, त्याच्या एका भागात अनेक ब्रह्मांडे राहतात. तेथे आकाश बापडे समुद्रातील मोहरीएवढे आहे.  (८५९) </div><br clear="left">
<div class="ovi">जयाचा अंतचि नलगे किती । शेवटचि नाहीं जयाप्रति ।  <br>परी समजावा दृष्टान्सी । कांहींसे आकाश ॥ ६० ॥  <br></div>	<div class="arth">ब्रह्मात्म्याचा अंतच लागत नाही. त्याला शेवटच नाही. केवळ समजण्यासाठी आकाशाचा दृष्टान्त दिला आहे. (८६०) </div><br clear="left">
<div class="ovi">आकाशाचाही अंत न लगे । तैसाचि ब्रह्माला निजांर्गे ।  <br>गगनावीण नसती रिते जागे । तेवीं आत्या सधन ॥ ६१ ॥  <br></div>	<div class="arth">आकाशाचाही अंत लागत नाही. ब्रह्मात्माही अगदी तसाच आहे. आकाशावाचून एकही रिकामी जागा नाही. त्याचप्रमाणे आत्माही सर्वत्र दाटून भरलेला आहे. (८६१) </div><br clear="left">
<div class="ovi">परी आत्या असे ज्ञानघन । आकाश शब्दगुणी अज्ञान ।  <br>म्हणोनि भेद हा भिन्न भिन्न । स्वरूप गगनाचा ॥ ६२ ॥  <br></div>	<div class="arth">पण आत्मा निखळ ज्ञानाने परिपूर्ण आहे. आकाशाचा शब्द हा गुण आहे. पण ते अज्ञानयुक्त आहे म्हणून आकाश आणि स्वरूप यांमध्ये खूप फरक आहे. (८६२) </div><br clear="left">
<div class="ovi">आकाशी पोकळपणा वसे । स्वरूप सधन भरले असे ।  <br>आकाश अवकाशरूप भासे । निराभास ब्रह्म ॥ ६३ ॥  <br></div>	<div class="arth">आकाशात पोकळी असते. पण स्वरूप मात्र दाट भरलेले आहे. आकाश अवकाशरूप भासते. ब्रह्माच्या ठिकाणी आभास नसतो. (८६३) </div><br clear="left">
<div class="ovi">परी आकाशाचा पोकळपणा । वाउगी करीतसे कल्पना ।  <br>दृष्टीली बैसले पदार्थ नाना । ते ते घन वाटती ॥ ६४ ॥  <br></div>	<div class="arth">आकाशाचा पोकळपणा ही एक व्यर्थ कल्पना आहे. कारण आपल्या दृष्टीला जे वेगवेगळे पदार्थ दिसतात ते ते घन वाटतात. (म्हणून आपण आकाशाला पोकळ मानतो.) (८६४) </div><br clear="left">
<div class="ovi">इकडे तिकडे पदार्थ असे । मध्ये भावी कांही नसे ।  <br>उगाचि पोकळपणा दिसे । परी तें पोकळ न म्हणावें ॥ ६५ ॥  <br></div>	<div class="arth">या बाजूला, त्या बाजूला पदार्थ असले, म्हणजे मध्ये काही नाही अशी आपण कल्पना करतो. त्या अवकाशातच आपल्याला पोकळपणा जाणवतो. पण खरे पाहता आकाशाला पोकळ म्हणू नये. (८६५) </div><br clear="left">
<div class="ovi">आकाश जरी कोठे नसावे । तरी पोकळ ऐसें म्हणो यावें ।  <br>सर्वव्यापक असतां स्वभावें । अवकाश कैचा ॥ ६६ ॥  <br></div>	<div class="arth">आकाश जर कोठेच नसते तर त्याला पोकळ म्हणता आले असते. ते स्वभावाप्रमाणे सर्वव्यापक असत्यामुळे त्यात अवकाश कसा असेल ? (८६६) </div><br clear="left">
<div class="ovi">तस्मात् आकाशही व्यापक पूर्ण । तैसाचि ब्रह्माल्पा सधन ।  <br>दोहींचा अंत पाहणे । कवणा न घडे ॥ ६७ ॥  <br></div>	<div class="arth">म्हणून आकाश व्यापक आणि पूर्ण आहे. त्याचप्रमाणे ब्रह्मही सघन आहे. या दोहोंचाही अंत पाहणे कोणालाही शक्य नाही. (८६७) </div><br clear="left">
<div class="ovi">आकाशी गड येक निर्मिला । त्यांतही अवकाश साठवला ।  <br>बाहेरी तो किती अंत लागला । न वचे कवणा ॥ ६८ ॥  <br></div>	<div class="arth">आकाशात एक किट्रा बांधला, त्यातही काही अवकाश साठवला जातो. त्या किल्ल्याच्या बाहेर किती अवकाश आहे याचा अंत कोणालाही लागत नाही. (८६८) </div><br clear="left">
<div class="ovi">तैसाचि ब्रह्माल्पा परिपूर्ण । त्यामाजी ब्रह्मांड झालें निर्माण ।  <br>त्या ब्रह्माडी आत्या हा सधन । बाह्य तो अमर्याद ॥ ६९ ॥  <br></div>	<div class="arth">त्याचप्रमाणे ब्रह्मात्मा हा परिपूर्ण असून त्यामध्ये ब्रह्मांड निर्माण झाले आहे. त्या ब्रह्मांडात आत्मा घनदाट भरला आहे. त्याच्या बाहेर तर तो अमर्याद पसरला आहे. (८६९) </div><br clear="left">
<div class="ovi">मठउपाधीमुळें ना । औत बाहेरी जाहली कल्पना ।  <br>गगनामाजी गडाची रचना । तया मठीं आकाश ॥ ७० ॥  <br></div>	<div class="arth">मठरूपी उपाधीमुळे आकाशाच्या बाबतीत आत आणि बाहेर या कल्पना निर्माण झाल्या. आकाशात मठाची रचना केली. त्या मठात आकाश साठवलेले आहे. (८७०) </div><br clear="left">
<div class="ovi">तैशीच ब्रह्मांड उपाधि जाहली । त्यास्तव अंतर्बाह्य कल्पना केली ।  <br>ब्रह्मी ब्रह्मांडरचना उद्भवली । ब्रह्मांडी ब्रह्म ॥ ७१ ॥  <br></div>	<div class="arth">त्याप्रमाणेच ब्रह्मांड ही ब्रह्माची उपाधी झाली असून त्यामुळे आत बाहेर अशी कल्पना झाली. ब्रह्मामध्ये ब्रह्मांडाची रचना झाली आणि त्या ब्रह्मांडामध्येही ब्रह्म भरून राहिले आहे. (८७१) </div><br clear="left">
<div class="ovi">मठामाजीं घट भिन्न भिन्न । त्या घटा आंत बाहेर गगन ।  <br>आकाशामार्जी घट तोही पूर्ण । गगने भरिला ॥ ७२ ॥  <br></div>	<div class="arth">मठामध्ये भिन्न भिन्न घट आहेत. त्या घटाच्या आत बाहेर आकाश व्यापलेले आहे. आकाशात असलेला घटही आकाशाने पूर्ण भरलेला आहे. (८७२) </div><br clear="left">
<div class="ovi">तैसे ब्रह्मांर्डी नाना पिंड । त्या औत बाहेरी आत्मा वाड ।  <br>आत्ययामाजी देहाचा पवाड । कीं देही आत्मा ॥ ७३ ॥  <br></div>	<div class="arth">त्याप्रमाणे ब्रह्मांडात निरनिराळे पिंड असतात.' त्यांच्या आतबाहेर आत्मा दाटपणे भरलेला आहे. आत्म्यामध्ये देहाचा विस्तार आहे तसाच देहामध्येही आत्मा भरलेला आहे. (८७३) </div><br clear="left">
<div class="ovi">जो ब्रह्मांडीं तोचि पिडी असे । येकचि घटीं मठीही आकाश जैसे ।  <br>राईसम स्थळ रिते नसे । आत्मया गगनाविण ॥ ७४ ॥  <br></div>	<div class="arth">जो ब्रह्मांडात आहे तोच आत्मा पिंडातही आहे. एकाच घटात किंवा मठातही आकाश तसेच भरलेले आहे. आकाशाला काय किंवा आत्म्याला काय एका मोहरी एवढीही जागा रिकामी राहिलेली नाही. (८७४) </div><br clear="left">
<div class="ovi">पाहे पाहे रविदत्ता येवढा । आत्या सघन पूर्ण उघडा ।  <br>त्यांत देहाचा साकार बापुडा । त्यामाजीं ते स्कूर्ति ॥ ७५ ॥  <br></div>	<div class="arth">रविदत्ता, असे पहा की, आत्मा एवढा मोठा सघन, पूर्ण आणि उघडा असून त्यात देहाचा एवढासा आकार, त्यातही ती स्फूर्ती. (८७५) </div><br clear="left">
<div class="ovi">इतुकी सानसी हे वृत्ति । सर्व जगातें जाली कल्पिती ।  <br>म्हणोनि हेचि कारण सर्वांप्रती । इसीच माया हें नाम ॥ ७६ ॥  <br></div>	<div class="arth">इतकी स्फूर्ती लहान आहे. तरी सुद्धा ती सगळ्या जगाची कल्पना करते. म्हणून ती सगळ्या पदार्थांच्या उत्पत्तीचे कारण आहे. हिलाच माया हे नाव आहे. (८७६) </div><br clear="left">
<div class="ovi">इला सानपणा तरी येवढा । परी उठता गवसणी घाली ब्रह्मांडा ।  <br>परंतु ब्रह्माल्पा जो किती उघडा । इसी जाणवेना ॥ ७७ ॥  <br></div>	<div class="arth">ती इतकी लहान आहे पण ती ब्रह्मांडाला गवसणी घालते. पण ब्रह्मात्मा, जो उघडा असूनदेखील तिला तो किती उघडा आहे हे जाणवत नाही. (८७७) </div><br clear="left">
<div class="ovi">तो जाणे या स्कृरणासी । परी हे न जाणे बापुडी त्यासी ।  <br>बुधिया आद्यमध्य अवसानासी । स्वप्रकाश जाणे ॥ ७८ ॥  <br></div>	<div class="arth">तो या स्फुरणाला जाणतो, पण ही बापडी त्याला जाणत नाही. पण तो मात्र तिचा आद्य, मध्य आणि शेवट स्वतःच्या प्रकाशाने जाणतो. (८७८) </div><br clear="left">
<div class="ovi">जेधवां हे उत्पन्न नव्हती । तेधवां स्वप्रकाश चिऱ्यर्ति ।  <br>ज्ञान कीं अज्ञान नसता चित्तीं । स्वसंवेद्य असे ॥ ७९ ॥  <br></div>	<div class="arth">जेव्हा ही माया (स्फूर्ती) उत्पन्न झाली नव्हती तेव्हा स्वयंप्रकाशित विमूर्ती असा ब्रह्मात्मा ज्ञान किंवा अज्ञाननिरपेक्ष, स्वसंवेद्य असा एकटाच असतो. (८७९) </div><br clear="left">
<div class="ovi">तोचि अविनाश ज्ञानघन । आनंद अनंत परिपूर्ण ।  <br>तयाचे यथार्थ केलें निरूपण । तुज यथामति मागा ॥ ८० ॥  <br></div>	<div class="arth">तोच अविनाशी, ज्ञानघन, आनंदपरिपूर्ण,  अनंत असा आहे. त्याचे तुला मागे यथार्थपणे आपल्या बुद्धीनुसार वर्णन करून सांगितले आहे. (८८०) </div><br clear="left">
<div class="ovi">तो आल्याचि असे अज्ञान । मानीत असती मूर्ख जन ।  <br>तयाचे व्हावया निरसन । बोलणें लागे ॥ ८१ ॥  <br></div>	<div class="arth">असा तो आत्माच अज्ञानी आहे असे मूर्ख लोक मानत असतात. त्यांच्या या मताचे निरसन करण्यासाठी आता बोलावे लागते. (८८१) </div><br clear="left">
<div class="ovi">ब्रह्मात्या कैसा किती केवढा । तयाचा साकत्ये जाला निवाडा ।  <br>वृत्यादि देहान्स हा बापुडा । उद्धवही कळला ॥ ८२ ॥  <br></div>	<div class="arth">ब्रह्मात्मा कसा आहे, किती मोठा आहे, याचा साकल्याने निवाडा झाला. वृत्तीपासून ते देहापर्यंत हा जो संघात आहे, त्याची उत्पत्तीही कळली. (८८२) </div><br clear="left">
<div class="ovi">आतां ज्ञान अज्ञान हें कवणासी । बोलिजेत आहे निश्चयेसी ।  <br>जें कां मायास्फुरण येकदेशी । तेथेचि हे दोन्ही ॥ ८३ ॥  <br></div>	<div class="arth">आता ज्ञान आणि अज्ञान हे कोणाला असते, हे आता सांगतो. जे मायेचे एकदेशी स्फुरण असते. तिथेच हे दोन्हीही असतात. (८८३) </div><br clear="left">
<div class="ovi">स्फुरण होतांचि हें सहजी । ब्रह्माल्पा व्यापून आला त्यामाजीं ।  <br>तोचि जाणता आणि हे तुजी । स्फूर्ति चंचळ ॥ ८४ ॥  <br></div>	<div class="arth">स्फुरण होताक्षणीच ब्रह्मात्मा त्या सर्वांमध्ये येऊन व्यापतो. तो जाणता असून, ही दुसरी स्फूर्ती चंचल आहे.  (८८४) </div><br clear="left">
<div class="ovi">सर्वांग जो असे देखणा । तो जाणेचि उठतो स्फुग्णा ।  <br>परी त्या जाणणिया आणि चळणा । उत्पत्ति नाश आहे ॥ ८५ ॥  <br></div>	<div class="arth">तो सर्वांगाने पाहणारा आहे. स्फुरण उद्भवले की तो त्याला जाणतो. पण त्याच्या या जाणण्याला आणि स्फुरणाच्या या चलनाला उत्पत्ती आणि नाश आहे. (८८५) </div><br clear="left">
<div class="ovi">ह्मणोनि तें शबलब्रह्म ह्मणावें । प्रकृति पुरुष ही याची नावे ।  <br>चंचलत्व तें प्रकृतिरूप जाणा । जाणणें तो पुरूष ॥ ८६ ॥  <br></div>	<div class="arth">म्हणून त्याला शबल ब्रह्म असे म्हणतात आणि स्फूर्तीला चंचल म्हणतात. या दोहोंनाच अनुक्रमे पुरुष आणि प्रकृती असे म्हणतात. पुरुष हा जाणतो आणि प्रकृतीचे चंचलता हे रूप आहे. (८८६) </div><br clear="left">
<div class="ovi">हेचि शिवशक्ति सविशेष । अर्धनारीनटेश्वर विशेष ।  <br>या उभयांचा पन्;स्थरे संतोष । आणि साह्य येकमेकां ॥ ८७ ॥  <br></div>	<div class="arth">यांनाच खास करून शिवशक्ती, अर्धनारीनटेश्वर असे म्हणतात. ही दोघे एकमेकांच्या सहवासात सुखी असतात. आणि एकमेकांना साहाय्य करतात. (८८७) </div><br clear="left">
<div class="ovi">ऐशी द्विविध रूपें येक स्फूर्ति । ज्ञान अज्ञान आलें तिजप्रति ।  <br>इकडे स्फुरणा जाणे सहजगति । हेंचि ज्ञान ॥ ८८ ॥  <br></div>	<div class="arth">अशा प्रकारे एका स्फूर्तीची ही दोन रूपे होत. या स्कूर्तीच्याच ठिकाणी ज्ञान आणि अज्ञान असतात. ती स्वाभाविकपणे स्फुरण निर्माण झाले की त्यास पाहते. हे ज्ञान होय. (८८८) </div><br clear="left">
<div class="ovi">स्फुरणा इतुकेंचि जाणणें उठिले । तयासीच ज्ञान ऐसें बोलिलें ।  <br>याविरहित जे पूर्ण सचले । तें जाणिलें नाहीं ॥ ८९ ॥  <br></div>	<div class="arth">या स्फुरणाइतकचि या ज्ञानाची व्याप्ती असते. त्यालाच ज्ञान असे म्हणतात. या व्यतिरिक्त स्फुरण नसलेल्या भागात जे व्यापून राहिले आहे, ते या स्फुरणाने जाणले नाही, हे स्पष्ट आहे. (८८९) </div><br clear="left">
<div class="ovi">तया न जाणणिया नांव अज्ञान । स्फुरण जाणिलें तेचि ज्ञान ।  <br>जोवरी हे दोन्हीं न होती उत्पन्न । तो काल ज्ञाता ना अज्ञाता ॥ ९० ॥  <br></div>	<div class="arth">त्या न जाणण्याला अज्ञान असे म्हणतात. स्फुरणाला जे जाणते, ते ज्ञान होय. जोपर्यंत हे ज्ञान आणि त्याविरहित असलेले अज्ञान उत्पन्न झाले नव्हते तोपर्यंत ज्ञाता जाणणारा ही नव्हता आणि अज्ञाताही नव्हता. (८९०) </div><br clear="left">
<div class="ovi">इकडे कळणे उद्धवतां स्फुरणाचे । तिकडे न कळणे होय स्वरूपाचें ।  <br>तस्मात येका स्वतीमुळे उभयांचे । विकार जाहले ॥ ९१ ॥  <br></div>	<div class="arth">इकडे स्फुरणाचे कळणे उत्पन्न होते, पाचवेळी स्वस्वरूपाचे न कळणेही उत्पन्न होते. त्यामुळे केवळ एका स्फुरणामुळे कळणे (ज्ञान) आणि न कळणे हे दोन विकार निर्माण झाले. (८९१) </div><br clear="left">
<div class="ovi">तेधून जें जें उत्पन्न जाले । तें तें जड चंचल नाथिलें ।  <br>स्फुरणा अधिष्ठान जें संचलें । तें सत्य निर्विकारी ॥ ९२ ॥  <br></div>	<div class="arth">तेधून जे जे उत्पन्न झाले ते ते जड, चंचल आणि असत्य असे होते. स्फुरणाचे अधिष्ठान (आधार) असलेले निर्विकारी स्वस्वरूप मात्र सत्य आहे हे लक्षात ठेव. (८९२) </div><br clear="left">
<div class="ovi">या उभयांसी ज्ञान ना अज्ञान । तस्मात् मध्ये स्कूतींसी हे दोन ।  <br>तेचि या सर्व जगाली कारण । सत्य सत्य त्रिवाचा ॥ ९३ ॥  <br></div>	<div class="arth">अनात्मा असलेली जड आणि असत्य वृष्टी आणि स्वस्वरूप या दोघांना ज्ञानही नाही आणि अज्ञानही नाही. त्यामुळे मधल्या स्फुरणासच ही दोन्ही आहेत. ते स्फुरणच सर्व जगाच्या उत्पत्तीचे कारण होय; हे त्रिवार सत्य आहे. (८९३) </div><br clear="left">
<div class="ovi">ज्ञान हा विकार वृत्तीचा । तैसा उद्धव हा न कळणियाचा ।  <br>स्वरूपी विकारचि नसता ज्ञानाचा । मा अज्ञान कासयाचें ॥ ९४ ॥  <br></div>	<div class="arth">वृत्तीचे ज्ञान आणि अज्ञान हे दोन विकार आहेत. स्वस्वरूपाच्या ठिकाणी ज्ञानाचा विकारच नसल्याने अज्ञान तरी तेथे कसे असणार ? (८९४) </div><br clear="left">
<div class="ovi">आल्पत्वी अज्ञानचि असतें । तरी सुमीत नेणीव केवी प्रकाशिर्ते ।  <br>लय साक्षित्वे अनुभविते । हें निरोपिलें मागा ॥ ९५ ॥  <br></div>	<div class="arth">आत्मस्वरूपाच्या ठिकाणी अज्ञान असते तर झोपेत नेणिवेला ते प्रकाशित कसे करते ? लयाचा साक्षी होण्याचा अनुभव कसा घेते ? याचे निरूपण मागे केले आहे. (८९५) </div><br clear="left">
<div class="ovi">तस्मात् आत्मा जाणता ना नेणता । ज्ञानघन उभयांपरता ।  <br>ज्ञाता आणि तुजी अज्ञातता । येका वृत्तीली दोन्ही ॥ ९६ ॥  <br></div>	<div class="arth">म्हणून आत्मा हा जाणताही नाही आणि नेणताही नाही. या दोहोंपेक्षाही वेगळा केवळ ज्ञानघन (ज्ञानाने पूर्ण दाटलेला) असा आहे. ती जी मूळ स्कूर्तिरूप वृत्ती आहे तिच्याच ठिकाणी ज्ञातेपणा आणि नेणीवपणा हे दोन्ही आहेत. (८९६) </div><br clear="left">
<div class="ovi">असो स्मृतीचे जें जाणणें । तेंचि ज्ञान विद्या ही ह्यणणे ।  <br>तेचि विक्षेपशक्तीची लक्षणें । निमित्त कारण तेंचि ॥ ९७ ॥  <br></div>	<div class="arth">स्फूर्तीच्या ठिकाणी जो जाणतेपणा आहे त्यालाच ज्ञान किंवा विद्या असेही म्हणतात. तिच्यातच विक्षेपशक्तीची  (भास निर्माण करण्याची) लक्षणे आहेत. आणि ती शक्तीच सुष्टिनिर्मितीचे निमित्तकारण आहे. (८९७) </div><br clear="left">
<div class="ovi">तयेमध्ये शुद्ध जाणणें आलें । तेंचि प्रतिबिंबरूपे कल्पिले ।  <br>तयासी ईश नाम ठेविलें । नियंतृत्व सर्वांचे ॥ ९८ ॥  <br></div>	<div class="arth">तिच्यामध्ये जे शुद्ध ज्ञान (मी ब्रह्म आहे, असे ज्ञान) असते. त्यातच प्रतिबिंबरूपाने ज्याची कल्पना केली जाते ते ईश्वरतत्त्व होय. तो सर्वांचा नियंता आहे. (८९८) </div><br clear="left">
<div class="ovi">स्फुरणामाजी जे नेणीव । न कळे स्वस्वरूप स्वयमेव ।  <br>तेचि अविद्या अज्ञानही नांव । आणि आवरणशक्ति ॥ ९९ ॥  <br></div>	<div class="arth">स्फूर्तीच्या ठिकाणी जो नेणतेपणा आहे, म्हणजे त्याला स्वरूपाचे ज्ञान नसते, त्याला अविद्या असे म्हणतात. तेच अज्ञान होय. तिलाच आवरणशक्ती (म्हणजे स्वरूपाला झाकून टाकण्याची शक्ती) असे म्हणतात. (८९९) </div><br clear="left">
<div class="ovi">तयामाजीं जाणणें आलें । त्या प्रतिबिंबा जीव नांव ठेविलें ।  <br>तेंचि सुखदुःखा भोगू लागलें । तेव्हां जन्मे मरे ॥ ९०० ॥  <br></div>	<div class="arth">त्या अज्ञानामध्ये जे शुद्ध ज्ञानाचे प्रतिबिंब पडते त्यास जीव असे नाव आहे. तो (प्रतिबिंबरूप जीव) सुखदुःखाचा भोक्ता होऊन जन्मतो आणि मरतो.  (९००) </div><br clear="left">
<div class="ovi">एव मुळीं जे अहब्रह्मस्कृर्ति । ते स्वरूपातें जाली विसरती ।  <br>येथेंही कोणी शंका करिती । कीं ईश सर्वज्ञ कैसा ॥ १ ॥  <br></div>	<div class="arth">अशा प्रकारे मुळातील ' अहं ब्रह्म' ही स्फूर्ती तिला स्वरूपाचे विस्मरण होते. येथे कोणी शंका काढतात की ईश्वर हा मग सर्वज्ञ कसा म्हटला जातो ? (९०१) </div><br clear="left">
<div class="ovi">जरी नेणणें मूळपुरुषासी । तरी ईशासी सर्वज्ञता कैशी ।  <br>तरी नुसधी विद्या उपाधि जयासी । तेणें जाणें सर्वाते ॥ २ ॥  <br></div>	<div class="arth">जर मूळ पुरुषासच अज्ञान आहे, तर ईश्वर हा सर्वज्ञ कसा होईल ? केवळ विद्या उपाधीमुळे ईश्वर सर्वांस जाणू शकतो. (९०२) </div><br clear="left">
<div class="ovi">स्फुरणापासून जें जें जाले । ब्रह्मादि कृणान्स उद्भवले ।  <br>तें तें जाणें ईक्षणे आपुले । ह्मणोनि सर्वज्ञ ॥ ३ ॥  <br></div>	<div class="arth">स्फुरणापासून निर्माण झालेले ब्रह्मदेवापासून ते तृणापर्यंत ते ते सर्व ईश्वर आपल्या ईक्षणाने जाणतो. म्हणून तो सर्वज्ञ आहे.  (९०३) </div><br clear="left">
<div class="ovi">न जाणणें जें कां ब्रह्मीचे । तें तो सर्वपणांत नवचे ।  <br>त्याविरहित होणें जितुकियाचें । जाणणें घडे ॥ ४ ॥  <br></div>	<div class="arth">ईश्वर ब्रह्माला जाणत नाही. त्या गोष्टीचा सर्वपणात समावेश होत नाही. ब्रह्माला सोडून जे जे निर्माण होते, ते ते सर्व ईश्वर जाणतो. (९०४) </div><br clear="left">
<div class="ovi">मागुतीं ह्मणसी ब्रह्म आसिकें । ईशासी न कळे निकें ।  <br>तरी जीव केवीं जाणे कौतुकें । तरी अवधारीं ॥ ५ ॥  <br></div>	<div class="arth">यावर म्हणशील की, ईश्वराला संपूर्ण ब्रह्माचे पूर्ण ज्ञान नसते, तर मग जीव तरी त्याला कसा जाणू शकेल ? यावर उत्तर ऐक. (९०५) </div><br clear="left">
<div class="ovi">स्कृरणापासून जे त्रिगुण । त्या त्रिगुणांचे अंश ईशान ।  <br>देह धी२ता जाला आपण । मानसिक साकार ॥ ६ ॥  <br></div>	<div class="arth">स्फुरणापासून त्रिगुण निर्माण झाले. त्या त्रिगुणांच्या अंशाने ईश्वराने मानसिक साकार देह धारण केला. (९०६) </div><br clear="left">
<div class="ovi">पुढे चारी खाणीही होती । पांचवी मानसिक योनी निश्चिती ।  <br>एव जे जे देवादि कीटकान्स उद्धति । इतुकी ही साकार ॥ ७ ॥  <br></div>	<div class="arth">त्यानंतर चार खाणी निर्माण झाल्या. त्यामध्ये या पाचव्या मानसिक योनीची भर पडली. अशा प्रकारे देवांपासून ते कीटकापर्यंत जी उत्पत्ती आहे, ती सर्व साकार सृष्टी होय. (९०७) </div><br clear="left">
<div class="ovi">इतुक्याही जाकरी प्रवेश । जीवरूपें करी ईश ।  <br>तेव्हां ज्ञानाज्ञान हें विशेष । प्रगटते जाले ॥ ८ ॥  <br></div>	<div class="arth">या सर्व साकार सुष्टीत ईश्वर जीवरूपाने प्रवेश करतो तेव्हा विशेष ज्ञान आणि अज्ञान प्रकट झाले. (९०८) </div><br clear="left">
<div class="ovi">विष्णू सदाशिव हे दोन्ही । तेथें अज्ञान नसे निपटूनी ।  <br>स्वस्वरूपज्ञान ऐक्यपणी । अपसयाची जाहले ॥ ९ ॥  <br></div>	<div class="arth">विष्णू आणि शंकर या दोहोंच्या ठिकाणी एकाच स्वस्वरूपाचे ज्ञान आपोआपच निर्माण होते. त्यांच्या ठिकाणी अज्ञान अजिबात नसते. (९०९) </div><br clear="left">
<div class="ovi">नाहीं गुरु ना सहार । उत्पन्न होतांचि स्वरूप निर्धार ।  <br>होता जाला कीं निर्विकार । अहंब्रह्मास्मिरूपें ॥ १० ॥  <br></div>	<div class="arth">त्यांना गुरू आणि सच्छास्त्र दोन्ही नसली, तरी ते उत्पन्न झाल्याबरोबरच त्यांच्या ठिकाणी आपण निर्विकार ब्रह्म आहोत, असा स्वरूपाबद्दलचा निर्धार निर्माण झाला. (९१०) </div><br clear="left">
<div class="ovi">ऐसें स्वयेचि ज्ञान जाले । किंचित- नेणणें तें निपटून गेलें ।  <br>तयासी नित्यमुक्त असें बोलिलें । झुल्यादिही व्यापारी ॥ ११ ॥  <br></div>	<div class="arth">अशा प्रकारचे ज्ञान आपोआप निर्माण झाले, त्यामुळे जे काही थोडे फार अज्ञान होते त्याचाही संपूर्ण निरास झाला. त्यामुळे ते जरी सुजन, पालन, संहार इ. व्यापार करत असले तरी ते नित्यमुक्तच होत. (९११) </div><br clear="left">
<div class="ovi">पुढें गुरुमुखे येकमेकां । ज्ञानानुभूति निश्चयाल्पका ।  <br>प्रगटती जाली तया कौतुका । जीवन्मुक्ति नाम ॥ १२ ॥  <br></div>	<div class="arth">पुढे त्यांस परस्परांच्या गुरुमुखाने निश्चयात्मक ज्ञानानुभव प्राप्त झाला. या कौतुकपूर्ण अनुभवाला जीकमुक्ती म्हणतात. (९१२) </div><br clear="left">
<div class="ovi">तस्मात जो कोणी विचारवंत । गुरुमुखे ज्ञान आकळित ।  <br>तयाचे अज्ञान सर्व नासत । ब्रह्माल्पत्वी ऐक्य पावे ॥ १३ ॥  <br></div>	<div class="arth">त्यामुळे जो कोणी विचारवंत गुरुमुखाने ज्ञान प्राप्त करून घेतो, त्याचे सर्व अज्ञान नष्ट होते आणि त्याला ब्रह्मात्मत्वामध्ये ऐक्य प्राप्त होते. (९१३) </div><br clear="left">
<div class="ovi">जया वृत्तीली अज्ञान आलें । तया वृत्तीसीच ज्ञान उद्भवले ।  <br>त्या दोन्हींसहित स्कृरण मावळलें । पुढें अभिन्नता ऐशी ॥ १४ ॥  <br></div>	<div class="arth">ज्या वृत्तीला अज्ञान होते, त्याच वृत्तीला ज्ञान उत्पन्न झाले. नंतर या दोन्ही ज्ञान आणि अज्ञानासह स्फुरण मावळते (मी ब्रह्म आहे ही जाणीवही नष्ट होते) आणि अभिन्नता उरते. (९१४) </div><br clear="left">
<div class="ovi">कोणताही पदार्थ पाहतां । आरंभी त्याची अज्ञातता ।  <br>तो अमुक ऐसा वृत्तीली कळता । अज्ञान नासे ॥ १५ ॥  <br></div>	<div class="arth">कोणताही पदार्थ पाहिला तर आरंभी त्याच्याबद्दल अज्ञानाची दशा असते. नंतर तो पदार्थ कोणता आहे हे कळले की, त्याबद्दलचे अज्ञान नाहीसे होते. (९१५) </div><br clear="left">
<div class="ovi">अज्ञान नास्त्र ज्ञान जाले । तेंही ज्ञान स्कूर्तिरूप मावळलें ।  <br>पुढे पदार्थमात्र स्वये उरले । हा स्वभावचि वृत्तीचा ॥ १६ ॥  <br></div>	<div class="arth">अज्ञान नष्ट होते व ज्ञान प्राप्त होते, त्यानंतर स्कूर्तिरूप असलेले ते ज्ञानही अज्ञानासह मावळते. नंतर केवळ पदार्थच उरतात. हा वृत्तीचा स्वभावच आहे. (९१६) </div><br clear="left">
<div class="ovi">तैशी गुरुमुखे बहिर्मुखता । वृत्तीची मोडून तत्त्वतां ।  <br>होय जेव्हां स्वरूपाकारता । अंतर्मुखत्वे ॥ १७ ॥  <br></div>	<div class="arth">त्याप्रमाणे गुरुमुखाने वृत्तीची बहिर्मुखता मोडून ती अंतर्मुख होऊन स्वरूपाकार बनते. (९१७) </div><br clear="left">
<div class="ovi">तेव्हां निजरूपाचें अज्ञान । फिटोन वृत्तीसी होय ज्ञान ।  <br>ते ज्ञानस्कूर्तीही मावळून । केवळ ब्रह्माल्या उरे ॥ १८ ॥  <br></div>	<div class="arth">त्यावेळी निजरूपाचे (स्वरूपाचे) अज्ञान फिटून वृत्तीला ज्ञान प्राप्त होते. त्यानंतर ते ज्ञानाचे स्फुरणही मावळते आणि केवळ ब्रह्मात्माच उरतो. (९१८) </div><br clear="left">
<div class="ovi">यासीच बोलिजे अभिन्नता । हेचि बापा जीवऱ्यक्तता ।  <br>तस्मात् जीवही पावे अपरोक्षता । तेथें संदेह नाहीं ॥ १९ ॥  <br></div>	<div class="arth">यालाच अभेद अथवा अभिन्नता म्हणतात. अरे, हीच जीवन्मुक्तता आहे. त्यामुळे जीवदेखील अपरोक्ष ज्ञान (साक्षात ज्ञान) प्रास करून घेऊ शकतो, यात काही संशय नाही. (९१९) </div><br clear="left">
<div class="ovi">येकदा सांगतां नाहीं कळले । तरी वारंवार पाहिजे श्रवण केलें ।  <br>तैसेंचि मनन निदिध्यासन आपुले । केलेंचि पुन्हा करावें ॥ २० ॥  <br></div>	<div class="arth">एकदा सांगितल्यावर जर कळले नाही, तर वारंवार श्रवण केले पाहिजे. त्याचबरोबर आपले मनन, निदिध्यासन पुन पुनः केलेलेच करत राहावे. (९२०) </div><br clear="left">
<div class="ovi">याचि हेतु अतिप्रयशी । अभ्यासावे दिवा कीं निशी ।  <br>मागें बोलिलो आह्मी तुजसी तस्मात् मुमुक्षे यत्न करावा ॥ २१ ॥  <br></div>	<div class="arth">याच कारणास्तव दिवस असो, रात्र असो, हा अभ्यास दृढ प्रयत्नपूर्वक करत राहावा, असे आम्ही तुला मागे सांगितले आहे. म्हणून मुमुक्षूने सतत प्रयत्न करीत राहिले पाहिजे. (९२१) </div><br clear="left">
<div class="ovi">ऐसें गुरुमुखे वचन ऐकता । रविदत्त घाली दडवता ।  <br>अति सप्रेमें झाला विनविता । जी जी ताता सद्‌गुरु ॥ २२ ॥  <br></div>	<div class="arth">गुरुमुखीचे हे शब्द ऐकताच रविदत्ताने त्यांना दंडवत घातले, 'पितृसदृश गुरूमहाराज' असे संबोधून त्यांना तो प्रेमाने विनवू लागला. (९२२) </div><br clear="left">
<div class="ovi">अहो धन्य मी सर्व उपेसून । श्रीचरणा आलों शरण ।  <br>आतां कृतकृत्य जालों हें अप्रमाण । न घडे कल्पांतीं ॥ २३ ॥  <br></div>	<div class="arth">इतर सर्वांची उपेक्षा करून मी श्रीसद्‌गुरूंच्या पायांशी शरण आलो. त्यामुळे मी खरोखरच धन्य झालो. मी कृतकृत्य झालो. हे कल्पान्तीही अप्रमाण ठरणार नाही (९२३) </div><br clear="left">
<div class="ovi">कामधेजूचे वासरू । भुकेले न राहे निर्धारू ।  <br>तेवीं मज वोळलासी सद्‌गुरु । आतां साकडे काय ॥ २४ ॥  <br></div>	<div class="arth">कामधेतूचे वासरू कधीही भुकेले राहणार नाही, हे निश्चित. त्याप्रमाणे माझ्यावर सहुरू प्रसन्न झालेले आहेत. आता कशाचे संकट राहिले आहे ? (९२४) </div><br clear="left">
<div class="ovi">मी जरी मंदप्रज्ञ असे । तरी वारंवार श्रवण अभ्यासें ।  <br>ऐक्यता पावेन कृपेसरिसें । मज चिंता कासया ॥ २५ ॥  <br></div>	<div class="arth">मी जरी मंदप्रज्ञ असलो तरी वारंवार श्रवण आणि अभ्यास करून सहुरूच्या कृपेच्या साहाय्याने मी ब्रह्मात्मैक्य प्राप्त करून घेईन. मला आता कसली चिंता आहे ? (९२५) </div><br clear="left">
<div class="ovi">मज घुसावे काय न घुसावे । हेंही कळेना स्वभावें ।  <br>परी गुरुमायेने लेववावे । जपत्या वाक्यनर्गे ॥ २६ ॥  <br></div>	<div class="arth">मला काय विचारावे, काय विचारू नये, हेही कळेनासे झाले आहे. परंतु गुरुमाउलीने आपले वचनरूपी दागिने माझ्या अंगावर घालावेत. (९२६) </div><br clear="left">
<div class="ovi">तथापि आर्षपणें तें लेकरू । छंद घे भलताचि अलंकारू ।  <br>भलते स्थानीं परिकर । लेखर्वी ह्मणे ॥ २७ ॥  <br></div>	<div class="arth">तथापि एखादे असमंजस लेकरू आहे ते हट्ट करून ' भलताच अलंकार भलत्याच जागी घालून सजव' म्हणून हट्ट धरून बसते. (९२७) </div><br clear="left">
<div class="ovi">तें स्थान नव्हे त्या नगाचें । परी जननीस कौतुक बाळाचे ।  <br>तेवीं माझिये आर्ष प्रश्नाचें । कोडे पुरवावे ॥ २८ ॥  <br></div>	<div class="arth">वास्तविक पाहता त्या दागिन्याचे ते स्थान नसते. पण आईला त्या बाळाचे कौतुक असत्यामुळे ती त्याचा हट्ट पुरवते. त्याप्रमाणे माझ्या मूर्ख प्रश्नाचे आपण कौतुकाने समाधान करावे. (९२८) </div><br clear="left">
<div class="ovi">जागति नाहीं स्वप्नाआत । स्वप्न नसे सुघुप्तींत ।  <br>तेवींच सुपुसिही नसे दोहींत । तेव्हां अवस्था मिथ्या ॥ २९ ॥  <br></div>	<div class="arth">स्वप्नामध्ये जागृती नसते स्वप्न सुषुप्तीत नसते. त्याप्रमाणेच सुषुप्ती या दोन्ही अवस्थांत नसते. त्यामुळे या सर्व अवस्था मिथ्या होत. (९२९) </div><br clear="left">
<div class="ovi">अस्ति भाति प्रिय आत्मा । याची तिही अवस्थेंत गरिमा ।  <br>तोचि सत्य या रूपनामा । वास्तवपणा नसे ॥ ३० ॥  <br></div>	<div class="arth">आत्मा अस्तिभातिप्रिय असा आहे. त्याचे वरील तिन्ही अवस्थात माहात्म्य आहे. तोच एक खरा सत्य आहे. बाकीच्या नामरूपात्मक पदार्थाना सत्यत्व नाही. (९३०) </div><br clear="left">
<div class="ovi">जागतींत अथवा स्वप्नामाजीं । आत्मा ज्ञानघन असे सहजी ।  <br>परी विशे जे वृत्ति तुजी । ते आच्छादी सामान्या ॥ ३१ ॥  <br></div>	<div class="arth">जागृतीत अथवा स्वप्नात ज्ञानघन आत्मा स्वाभाविकपणे सामान्य प्रकाशाने अस्तित्वात असतो. परंतु विशेष प्रकाशाने युक्त अशी दुसरी वृत्ती त्याची ती सामान्य प्रकाशकता झाकून टाकते. (९३१) </div><br clear="left">
<div class="ovi">सुघुसींत जरी सामान्य प्रगटे । वृत्तीचे विशेषत्व वोहटे ।  <br>परी अनुभवासी न भेटे । प्रत्यक्ष वृत्तीसी ॥ ३२ ॥  <br></div>	<div class="arth">पण सुधुमीत सामान्य जरी प्रकट असले तरी त्यावेळी वृत्तीचे विशेषत्व ओसरलेले असते. प्रत्यक्ष वृत्तीच्या ते अनुभवास येत नाही. (९३२) </div><br clear="left">
<div class="ovi">वृत्तीली न कळता सधन । केवीं जाईल हें अज्ञान ।  <br>भ्रांतीच न फिटतां अन्यथा भान । न जाय सहसा ॥ ३३ ॥  <br></div>	<div class="arth">आणि वृत्तीला हे घनदाट स्वस्वरूप कळले नाही तर हे अज्ञान कसे नष्ट होईल ? श्रमाचे निराकरण झाल्याखेरीज विपरीत ज्ञान सहसा जात नाही. (९३३) </div><br clear="left">
<div class="ovi">एव जागर स्वप्नी विशेषामुळें । सच्चिदानंद वृत्तीसी न कळे ।  <br>सुप्तींत तो स्वानुभवाचे डोळे । असून अनुपयोग ॥ ३४ ॥  <br></div>	<div class="arth">अशा प्रकारे जागृतीत आणि स्वप्नात विशेष प्रकाशामुळे सच्चिदानंद आत्म्याचे वृत्तीला ज्ञान होत नाही आणि सुपुसीमध्ये अनुभवाचे डोळे असूनही त्यांचा उपयोग नाही. (९३४) </div><br clear="left">
<div class="ovi">तस्मात् सच्चिदघन आत्मयाचें । वृत्तीसी ज्ञान केधवां साचे ।  <br>होय या बरळ प्रश्नाचे । साकडे फेडावे जी ॥ ३५ ॥  <br></div>	<div class="arth">त्यामुळे सच्चिदन अशा आत्म्याचे वृत्तीला ज्ञान कधी होईल ! या माझ्या असंबद्ध प्रश्नाचे उत्तर देऊन समाधान करावे. (९३५) </div><br clear="left">
<div class="ovi">ऐसी रविदत्ताची ऐकता वाणी । स्वामीसी अति हर्ष जाला मनीं ।  <br>खणती भला असी अवधानी । प्रश्नही करिसी नेटका ॥ ३६ ॥  <br></div>	<div class="arth">अशी रविदत्ताची विनंती ऐकून स्वामींच्या मनास खूप आनंद झाला. ते म्हणाले,  'तुझे चांगले लक्ष आहे. तू सर्व लक्ष देऊन ऐकतो आहेस आणि तू प्रश्नही योग्य असाच विचारलास. (९३६) </div><br clear="left">
<div class="ovi">आतां असावें सावधान । जागतीमाजी सच्चिदघन ।  <br>दाखवू ऐकावे निरूपण । एकाग्रभावे ॥ ३७ ॥  <br></div>	<div class="arth">श्रोत्यांनी आता सावधान होऊन ऐकावे. जागृतीतच सच्चिरून आत्म्याची भेट करून देतो. आपण एकाग्र चित्ताने ऐकावे. (९३७) </div><br clear="left">

<p class="top"><a href="#top">GO TOP</a></p><br><br>
</td></tr></table></body></html>

