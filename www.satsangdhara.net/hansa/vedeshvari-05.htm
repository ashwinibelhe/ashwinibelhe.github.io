<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीहंसराजस्वामीकृत  - वेदेश्वरी  -  अध्याय  पाचवा</title>
<link rel="stylesheet" type="text/css" href="../css/hansa.css">
<a name="top"></a>
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="aagam-parichay.htm"><span>आगमसार</span></a></li>

			<li><a href="laghuvv-parichay.htm">लघुवाक्यवृत्ति</a></li>
			
			<li><a href="sadachar.htm">सदाचार</a></li>
			
			<li><a href="vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffffbb">
<table width="80%" border="0" align="center" bgcolor="#ffffbb">
<tr><td>

<div class="pre">
<a href="vedeshvari-04.htm">मागचा अध्याय</a>
</div>
<div class="nex">
<a href="vedeshvari-06.htm">पुढचा अध्याय</a>
</div>
<br clear="all">

<br>
<p class="hdr3"><br>
॥ श्रीहंसराज स्वामी कृत ॥ <br></p> 
<p class="hdr1">॥ श्रीवेदेश्वरी ॥ <br></p>
<p class="hdr2">
॥  अध्याय  पाचवा  ॥ <br><br></p>

<div class="ovi2">
श्रीशिवराम गुरवे नमः ॥ <br>
जयजय शिव सनातन । जयजय शिव अनंतघन । <br>
जयजय शिव परिपूर्ण । सच्चिदानंद ॥ १ ॥ <br>
जयजय शिव ज्ञानघन । जयजय शिव जगज्जीवन । <br>
जयजय शिव आद्यंतहीन अक्षय अभंग ॥ २ ॥ <br>
जयजय शिव अमूर्ति । जयजय शिव स्वयंज्योति । <br>
जयजय शिव चिन्मूर्ति । भव विषग्रसन ॥ ३ ॥ <br>
जयजय शिव परब्रह्म । जयजय शिव परमधान । <br>
जयजय शिव सर्वआराम । त्रिपुरांतक ॥ ४ ॥ <br>
जयजय शिव मंगळ । जयजय शिव अचळ । <br>
जयजय शिव विमळ । कैवल्यप्रद ॥ ५ ॥ <br>
शौनक म्हणती सूताप्रति । आम्हीं ऐकिली तुझी वचनोक्ति । <br>
परी जेथें तेथें होतसे स्तुति । ज्या त्या देवाची ॥ ६ ॥ <br>
भागवतीं विष्णूच थोरु । शिवपुराणीं श्रीशंकरु । <br>
देवीभागवतीं जगदंबा सुंदरु । स्तविली असे ॥ ७ ॥ <br>
कोणी म्हणतसे गणपति । कोणी म्हणती म्हाळसापति । <br>
कोणी कृष्ण कोणी रघुपति । कोणी नृसिंह वामन ॥ ८ ॥ <br>
ऐसें अनंत अनंतातें भजती । तरी हा अर्थवाद दिसे आम्हांप्रति । <br>
यांत कोण थोर हा निश्चितीं । निर्धार नव्हे ॥ ९ ॥ <br>
सूत म्हणे प्रवृत्तीकडे पाहतां । हा अंतचि लागेना तत्त्वतां । <br>
आवडी ऐसे भाविती अनंता । देवोदेवी ॥ १० ॥ <br>
परी निवृत्तिपंथीं आदिगुरु । एकचि परमात्मा श्रीशंकरु । <br>
कारणसाक्षी निर्विकारु । सच्छिष्यासी ॥ ११ ॥ <br>
जनाचा स्वभावचि उलटा । प्रवृत्तीचा फळदाता मोठा । <br>
गुणवंता म्हणती गोमटा । निर्गुणी अवगुणी ॥ १२ ॥ <br>
तेवीं कार्यसाक्षी सर्वज्ञ जाणता । कारणसाक्षी त्या म्हणती नेणता । <br>
थोर म्हणती विकारवंता । निर्विकारी उणा ॥ १३ ॥ <br>
धनाढ्य मूर्खासी थोर म्हणती । विद्वान करंत्या अव्हेरिती । <br>
दूध विकारी तें सोंवळें भाविती । पाणी तें ओंवळें ॥ १४ ॥ <br>
वृक्षापासून कापूस उत्पन्न । तयासी विटाळ मानिती ब्राह्मण । <br>
किड्याचा गू पशूचे केश ऊर्ण । तया म्हणती निर्दोष ॥ १५ ॥ <br>
ऐसें सांगतां हे अपार । ग्रंथासि होईल विस्तार । <br>
परी याचा पहावा विचार । विवेकीं पुरुषें ॥ १६ ॥ <br>
नवसायास देव पावती । तया हीनजन थोर म्हणती । <br>
जे का संकटीं सोडविती । तयासि म्हणती मध्यम ॥ १७ ॥ <br>
जो प्रवृत्तिसंकटीं पावेना । नवसही कोनाचा पुरवीना । <br>
तो परमात्मा उत्तमाधिकाराविना । कळे कैसा ॥ १८ ॥ <br>
पहा पां जडत्वासि जितुकें आलें । तेंचि जनीं मोठें पूज्य झालें । <br>
सूक्ष्म तितुकें असोनि थोरिलें । अव्हेरिलें जनीं ॥ १९ ॥ <br>
जितुकें पृथ्वीचें करिती अर्चन । तितुकें आपाचें न करिती जन । <br>
तरी काजीवन भूमीहून धाकुटें झालें ॥ २० ॥ <br>
जीवन जितुकें पूज्य असे । तितुका पूज्य अग्नि नसे । <br>
म्हणोनि काय उणा होतसे । जीवनाहून अग्नि ॥ २१ ॥ <br>
जितुकी अग्निची असे प्रतिष्ठा । तितुका वायू पूज्य कोठें मोठा । <br>
परी सर्वथा नव्हे वायू धाकुटा । अग्नीपरीस ॥ २२ ॥ <br>
असो सर्वांत आकाश थोरलें । परी कवणें तरी असे पूजिलें । <br>
तें कवणें देखिलें ना ऐकिलें । अव्हेरिलें जनीं ॥ २३ ॥ <br>
तैसा सदाशिव कारणाचा जाणता । तयासी तमोगुणी म्हणती नेणता । <br>
डोळा जैसा अंधारासी पाहतां । तया आंधळा म्हणती ॥ २४ ॥ <br>
विष्ण्वादि हे कारासि जाणती । तयासि जाणतेपणें सर्वज्ञ म्हणती । <br>
दृश्य जे सत्यत्वें सान थोर भाविती । तया म्हणती डोळस ॥ २५ ॥ <br>
जेव्हां विष उल्बण प्रकटलें । तेव्हां विष्ण्वादि कोठें होते गेले । <br>
त्रिपुर जेव्हां अति मातले । ते कां वधिले नाहींत ॥ २६ ॥ <br>
साधकाचें भवरूपविष गहन । तो हा शिवगुरुचि करी ग्रसन । <br>
त्यावीण अज्ञान भवबंधन । तुटेना इतरां ॥ २७ ॥ <br>
देहत्रय त्रिपुर हें गहन । शिवगुरूचि करील दहन । <br>
हें नव्हेचि इतरांचेन । जरी थोर विष्ण्वादि ॥ २८ ॥ <br>
जरी विष्णूचि असे ज्ञानदाता । तरी राम कां शिवासी शरण जाता । <br>
जो का आंगेंचि विष्णु असतां । जीवा कां न सोडवी ॥ २९ ॥ <br>
हे वर्म श्रीरामचि जाणे । येरें काय जाणिजे बापुडिये अज्ञानें । <br>
असो जयासी स्वहित करणें । तेणे शिवगुरु सेवावा ॥ ३० ॥ <br>
अन्य देव सर्व उपेक्षून । एक सद्‌गुरूसीच जावें शरण । <br>
अन्य शास्त्रें सर्व उपेक्षून । एक वेदांतचि पहावा ॥ ३१ ॥ <br>
अन्य व्यापार सर्व त्यागावे । एक सद्‌विचारासी प्रवर्तावें । <br>
एवं गुरु शास्त्रेअविचार मीनतां स्वभावें । ज्ञानद्वारां मोक्ष ॥ ३२ ॥ <br>
यांत एक जरी उणें होतां । मोक्ष नव्हे नव्हे तत्त्वतां । <br>
तस्मात् एतद् विषयीं प्रवर्ता । जरी अत्यंत चाड असे ॥ ३३ ॥ <br>
हें साधक मुमुक्षा निरविलें । येरांसि हात जोडून मीन धरिलें । <br>
आवडें तैसें प्रवर्तोत वहिलें । आम्हां चाड नाहीं ॥ ३४ ॥ <br>
असो चतुर्थोध्याय संपतां । शिवगुरु प्रगटले सर्व देवता । <br>
तेणें आनंद दाटला निजदृष्टीं देखतां । श्रीरामा अत्यंत ॥ ३५ ॥ <br>
आतां शिवगुरु सर्व जीवां प्रति । ज्ञानमय होईल वरदमूर्ति । <br>
तेणें स्कार्य अज्ञाना निवृत्ति । सहज मुक्ति साधकां ॥ ३६ ॥ <br>
जीवाचिये हिता लागून । श्रीरामें केला असे प्रयत्‍न । <br>
हें एक जाणतसे उमारमण । इतर ते अन्य भाविती ॥ ३७ ॥ <br>
रामाचा मनोगत जाणून । प्रगटला नंदीवरी बैसून । <br>
आपुलें द्यावें पाशुपतास्त्र विज्ञान । तेणें बंधमोचन जीवाचें ॥ ३८ ॥ <br>
राम भेटीचीही अति आवडी । कांही स्वसुख बोलावें परवडी । <br>
यास्तव शिवासि अति तांतडी । जेवीं वसाची धेनूसी ॥ ३९ ॥ <br>
परी नंदीवरी बैसलों असतां । रामासि सान्निधान नये बैसवितां । <br>
यास्तव रथ असावा ऐसें कल्पितां । आविर्भाव झाला ॥ ४० ॥ <br></div><br clear="left">
<div class="shl2">
<br>
सूत उवाच - <br>
अथ प्रादुरभूत् तत्र हिरण्मय रथो महान् । <br>
अनेकदिव्य रत्‍नांशु किर्मीरित दिगन्तरः ॥ १ ॥ <br></div><br clear="left">
<div class="ovi2"><br>
शिवाचिये इच्छेसरिसा । हिरण्मय रथ उत्पन्न हो अपैसा । <br>
महान् दिव्य रत्‍नाच्या प्रकाशा । दशदिशा उज्वलित ॥ ४१ ॥ <br></div><br clear="left">
<div class="shl2">
<br>
नव्योपांतिक पंकाढ्य महाचक्र चतुष्टयः । <br>
मुक्तातोरण संयुक्तः श्वेतच्छत्रशतावृतः ॥ २ ॥ <br></div><br clear="left">
<div class="ovi2"><br>
जयासी असती मोठीं चक्रें चार । कर्दम न स्पर्शेंचि अणुमात्र । <br>
शतावधी शोभती श्वेतछत्र । मुक्त तोरणेंशीं युक्त ॥ ४२ ॥ <br></div><br clear="left">
<div class="shl2">
<br>
शुद्धहेमखलीनाढ्य तुरंगगणसंयुतः । <br>
मुक्तावितान विलसद् ऊर्ध्वदिव्यवृषध्वहः ॥ ३ ॥ <br></div><br clear="left">
<div class="ovi2"><br>
जया रथासि घोडे चत्वार । शुद्ध सुवर्णयुक्त लगाम सुंदर । <br>
मुक्तमय शोभती झालर पदर । वरुतीं वृषभध्वज झळके ॥ ४३ ॥ <br></div><br clear="left">
<div class="shl2">
<br>
मत्तवारणिअकायुक्तः पट्टतल्पोपशिभित । <br>
पारिजाततरूद्‌भूत पुष्पमालाभिरंजितः ॥ ४ ॥ <br>
मृगनाभिसमुद्‌भूत कस्तुरिमदपंकिलः । <br>
कर्पूरागरुधूपोत्थ गन्धाकृष्टमधुव्रतः ॥ ५ ॥ <br>
संवर्तघन घोषाढ्यो नानावाद्यसमन्वितः । <br>
वीणावेणुस्वनासक्त किन्नरीगणसंकुलः ॥ ६ ॥ <br>
एवं दृष्ट्वा रथश्रेष्ठं वृषादुत्तीर्य शंकरः । <br>
अंबया सहितस्तत्र पट्टतल्पेंविशत्तदा ॥ ७ ॥ <br></div><br clear="left">
<div class="ovi2"><br>
चहूं बाजूंसी चारी हस्तिणी । पट्टयुक्त तल्पक शोभे दिव्यखाणी । <br>
आणीकही रथीं काय काय वचनीं । बोलूं तें ऐका ॥ ४४ ॥ <br>
पारिजात पुष्पांच्या माळा साजुक । कदां न सुकती निश्चयात्मक । <br>
तेणें शोभा दिसतसे अधिक । आणि सुगंध कोंदाटे ॥ ४५ ॥ <br>
मृगनाभि कस्तूरीपासून । कर्पूर धूपादि जळती तेथून । <br>
उन्मत्त सुगंध होतसे उत्पन्न । तेणें भ्रमरें रथ वेढिला ॥ ४६ ॥ <br>
प्रलयकालीं मेघाची गर्जना । तेंवीं वाद्यें वाजती नाना । <br>
सुस्वरनाद वेण्वादिवीणा । किन्नरीगण शब्दें व्याप्त ॥ ४७ ॥ <br>
साहीं श्लोकें केलें वर्णन । येणें परी तो रथ पाहून । <br>
उतरते झाले नंदीवरून । पार्वतीसहित शंकर ॥ ४८ ॥ <br>
दिव्य अस्तरणें त्या रथामाजीं । त्यावरी वैसले येऊन सहजीं । <br>
गिरजा अंकावरी नव्हे दुजी । अर्धांगचि शिवाचें ॥ ४९ ॥ <br></div><br clear="left">
<div class="shl2">
<br>
नीराजनैः सुरस्त्रीणां श्वेतचामरचालनैः । <br>
दिव्यव्यजनपातैश्च प्रहृष्टो नीललोहितः ॥ ८ ॥ <br>
क्वणत्कंकणनिध्वानैः मंजुमंजीरसिंजितैः । <br>
वीणावेणुस्वनैर्गीतैः पूर्णमासीत् जगत् त्रयं ॥ ९ ॥ <br>
शुककेकिकुलारावैः श्वेतपारावतस्वनैः । <br>
उन्निद्रभूषाफणिनां दर्शनादेव बर्हिणः ॥ १० ॥ <br>
ननृतुर्दर्शयन्तः स्वान् चंद्रकान्कोटिसंख्यया । <br>
चकोरान् अनृतुस्तत्र चंद्रकांतावलोकनात् ॥ ११ ॥ <br></div><br clear="left">
<div class="ovi2"><br>
सनीरांजन नागकन्या चामरें वारिती । अथवा नाना व्यजन जाणविती । <br>
तेणें अतिशय आनंदला चित्तीं । नीललोहितकेशी ॥ ५० ॥ <br>
वाजती कंकणाच्या ध्वनी । आणि मंजुळ सुस्वरपणीं । <br>
वीणा वेण्वादि नाना गायनीं । पूर्ण झाले जगत्त्रय ॥ ५१ ॥ <br>
रावे पारवे मयूर कोकिलास्वरें । जागृत चंचल झालीं फणिवरें । <br>
तयांच्या दर्शनेकडून मयूरें । सावध झालीं ॥ ५२ ॥ <br>
आपुली स्वकीयजाति असंख्य कोटी । पाहतां आनंद दाटला मयूरांपोटीं । <br>
नाचते झाले पुच्छाच्या थाटी । मस्तकावरती शोभती ॥ ५३ ॥ <br>
याचि परी चंद्र शिवमस्तकींचा । तेणें चंद्रकांतीं पाझर सुटे साचा । <br>
तो पाहतां आल्हाद होय चकोराचा । तेव्हां नाचों लागती ॥ ५४ ॥ <br>
यापरी रथारूढ शंकर । पाहतां आनंदला रघुवीर । <br>
घालिईतसे साष्टांग नमस्कार । तो शिवें दृष्टीं देखिला ॥ ५५ ॥ <br></div><br clear="left">
<div class="shl2">
<br>
प्रणमन्तं ततो रामं उथाप्य वृषभध्वजः । <br>
आनिनाय रथं दिव्यं प्रहृष्टेनान्तरात्मना ॥ १२ ॥ <br></div><br clear="left">
<div class="ovi2"><br>
नमस्कार घालितां राम देखिला । शिवें बाहु पसरून उठविला । <br>
तैसाचि निज रथावरी नेला । अति संतुष्ट चित्तें ॥ ५६ ॥ <br>
हा राम मी शिव नव्हेचि दोन । निजरूपें अभेद असों अभिन्न । <br>
जगदोद्धारास्तव मांडिला प्रयत्‍न । प्रयोजन नसतां यासी नेणें ॥ ५७ ॥ <br>
तस्मात् मी असून मज नमस्कारी । तेणें मी अति तुष्टलों त्रिपुरारी । <br>
ऐशिया आनंदें स्वकीय करीं । उठविलें रामा ॥ ५८ ॥ <br>
तैसाचि रथीं उचलून आणिला । आलिंगून सन्निध बैसविला । <br>
अद्वैत असून पूर्ण लाभ झाला । उभयां दर्शनाचा ॥ ५९ ॥ <br></div><br clear="left">
<div class="shl2">
<br>
कमण्डलुजलैः स्वच्छैः स्वयमाचम्य यत्‍नतः । <br>
समाचम्याथ पुरतः स्वांके राममुपानयत् ॥ १३ ॥ <br></div><br clear="left">
<div class="ovi2"><br>
निजकमण्डलुचे स्वच्छ जलेंकडून । स्वतां रामासि करविती आचमन । <br>
आचमन झालिया स्वांकीं बैसवून । जीवन तएं पाजिलें ॥ ६० ॥ <br>
चारी मास श्रम झाले रामा । यास्तव कमण्डलु जल विश्रामा । <br>
आचमन करवूनिया आरामा । पाववी स्वसुखा ॥ ६१ ॥ <br>
कांही नसून जो उद्‍भवला । अंतताप रामासि वातला । <br>
तो ताप निपटून जावयाला । जळ पाजविलें ॥ ६२ ॥ <br>
केवळ श्रीरामाचाचि ताप जावा । ऐसा भाव नसेचि शिवा । <br>
रामनिमित्तें सुख व्हावें जीवां । सद्‌गुरु प्रसादें ॥ ६३ ॥ <br>
नाम रूपाचा त्याग करणें । या नांव बोलिजे आचमन । <br>
ब्रह्म होणें तें जलपान । तेव्हां अज्ञान हरे ॥ ६४ ॥ <br>
जीवाचिया कळवळ्या करितां । श्रीरामें शीण केला तत्त्वतां । <br>
हें स्वमुखेंही न बोलतां । श्रीसांब जाणे अंतहेतु ॥ ६५ ॥ <br>
रामें नसतां प्रश्न केला । जेणें सुटिका होईल जीवांला । <br>
ऐसें अभिन्नज्ञान देता झाला । पाशुपतास्त्ररूपें ॥ ६६ ॥ <br></div><br clear="left">
<div class="shl2">
<br>
अथ दिव्यं धनुस्तस्मै ददौ तूणीरमक्षयम् । <br>
पहा पाशुपतं नाम दिव्यमस्त्रं ददौ ततः ॥ १४ ॥ <br></div><br clear="left">
<div class="ovi2"><br>
रामांतरींचा हेतू जाणून । अक्षयी भाता दिव्य धनु देई शान । <br>
आणिक महापाशुपत नामें दिव्यास्त्र पूर्ण । तेंही देता झाला ॥ ६७ ॥ <br>
जया सद्‌बुद्धीच्या ठायीं । लक्षबाण राहती बहु समुदायी । <br>
ऐसा हा भाता परिपूर्ण अक्षयी । निजकृपें देता झाला ॥ ६८ ॥ <br>
ध्येयध्यानरूप निदिध्यासन । जें त्रिपुटीरूप अनुसंधान । <br>
हेंचि दिव्य धनुष्य दृढ गहन । अभंग देता झाला ॥ ६९ ॥ <br>
आणिक आपुलें निज पाशुपतास्त्र । अभिन्नज्ञान जें वस्तुतंत्र । <br>
जेथें त्रिपुटी द्वैतभेद नसे अणुमात्र । देता झाला तेंही ॥ ७० ॥ <br>
एवं धनुष्य तेंचि अनुसंधान । सद्‍बुद्धि विचार भाता पूर्ण । <br>
पाशुपतास्त्र तें अभिन्नज्ञान । ऐशीं तिन्हीही दिधलीं ॥ ७१ ॥ <br>
रामाप्रति हे तीन दिधले । येथें संशय घेती कोणी वहिले । <br>
कीं हे रामापाशीं काय नसती पहिले । आतां नूतन दिल्हे कैसे ॥ ७२ ॥ <br>
तरी अवधारा निश्चयेंशीं । हें असेचि सर्व रामापाशीं । <br>
परी प्राप्त व्हावें मुमुक्षुसाधकासी । सद्‍गुरु प्रसादें ॥ ७३ ॥ <br>
राम हा निमित्त उपलक्षण । परी सच्छिष्य जे अधिकारी पूर्ण । <br>
तयां देत शिवसद्‍गुरु आपण । अहंकारादि निवटावया ॥ ७४ ॥ <br>
अन्य साधनें कांहींही करितां । अहंकार उणा नव्हेचि तत्त्वतां । <br>
अभिन्नज्ञानेंचि होतसे घाता । या हेतू शिवेंचि दिधलें ॥ ७५ ॥ <br>
तरी येथें साधकें ऐसें करावें । सद्‌बुद्धि भात्यांतील लक्ष बाणा काढावे । <br>
अनुसंधान धनुष्यासी योजावें । धैर्यें ठाण मांडोनि ॥ ७६ ॥ <br>
लक्ष बाणावरी पाशुपतास्त्र । जें का अभिन्नज्ञान दिव्यमंत्र । <br>
जपन अभेद वस्तुतंत्र । निजांगें ब्रह्म व्हावें ॥ ७७ ॥ <br>
ज्याक्षणीं निजांगें झाला ब्रअह्म । तत्क्षणीं अहंकारादि पावती उपरम । <br>
साधकां अक्षयीसुख निजधाम । द्वैत रहित होय ॥ ७८ ॥ <br>
येणेंचि ज्ञानें जीव सुटावे । ऐसेंचि साधकें अगत्य करावें । <br>
याचिलागीं दिधलें  गुरुशिवें । श्रीरामालागीं ॥ ७९ ॥ <br>
हें अस्त्र देऊन रामाप्रति । माहात्म्य सांगतसे उमापति । <br>
तेंचि ऐकावें हो सादर श्रोतीं । यथामति बोलिजे ॥ ८० ॥ <br></div><br clear="left">
<div class="shl2">
<br>
उक्तश्च तेन रामोऽपि सादरं चन्द्रमौलिना । <br>
जगन्नाशकरं रौद्रं उग्रमस्त्रमिदं नृप ॥ १५ ॥ <br></div><br clear="left">
<div class="ovi2"><br>
चंद्रमौलि गुरुशंकरें । श्रीरामा सांगितलें आदरें । <br>
हें क्रूर उग्रास्त्र जया नाशील सारें । आणै नाटोपे अस्त्रज्ञा ॥ ८१ ॥ <br>
संपूर्ण जीवाचीं मनें मिळालीं । जयाचें भाळीं चंद्रत्वें शोभलीं । <br>
याचि हेतू नामें चंद्रमौली । मनोहर गुरु ॥ ८२ ॥ <br>
ऐशिया गुरूनें निजांगें । रामासी सांगितलें वेगें । <br>
कीं हें विज्ञानास्त्र नव्हे वा‍उगें । कल्पांतीही ॥ ८३ ॥ <br>
हें सुटतां बुद्धिधनुष्यापासून । कवणाचेनें नव्हे निवारण । <br>
सर्वही जग नामरूपात्मक दहन । तत्क्षणीं करी ॥ ८४ ॥ <br>
तेथें देहबुद्धीचा अहंकार । उरेल कोठें रावण पामर । <br>
सर्वां क्षय करून आपणही सत्वर । विरे चिद्‌गगनीं ॥ ८५ ॥ <br>
बहु बोलणें बापा कास्या । हें निवटील ज्ञानाभिमानिया । <br>
नावरेचि कदा ब्रह्मवेत्तिया । स्वरूपींच मेळवी ॥ ८६ ॥ <br>
येणेंचि अस्त्रें मी सर्व जगाचा । नाश करीतसें साचा । <br>
तुझा अधिकार पाहून अंतरींचा । गुप्त ठेवा तुज दिधला ॥ ८७ ॥ <br></div><br clear="left">
<div class="shl2">
<br>
अतो नेदं प्रयोक्तव्यं सामान्यसमरादिके । <br>
अन्यन्नास्ति प्रतीधातं एतस्य भुवनत्रये ॥ १६ ॥ <br></div><br clear="left">
<div class="ovi2"><br>
परी रामा अन्य संगरांत । याचे योजना करनें नव्हे युक्त । <br>
आचा करील कोणी प्रतिघात । ऐसा वीर नसे तिहीं लोकीं ॥ ८८ ॥ <br>
तस्मात् सामान्ययुद्ध जेथें व्हावें । तेथें या विज्ञानास्त्रा न सोडावें । <br>
याचें मुख्यफळ तें कदां नव्हे । अधिकारावीण ॥ ८९ ॥ <br>
विंचवावरी शस्त्र धरणें । तेफ़्वीं सामान्य्स्बुद्धीं हें शस्त्र सोडणें । <br>
तस्मात् पाखंडियामाजीं बोलणें । प्रसंग पडतां नको करूं ॥ ९० ॥ <br>
हें जतन जीवापैलीकडे ठेवावें । उत्तम अधिकारियालागीं द्यावें । <br>
मध्यमासी धानधारणा सांगावें । हें अभिन्नज्ञान न देतां ॥ ९१ ॥ <br>
हें एकदां ज्ञान झालिया । प्रतिघात करी कोण यया । <br>
ऐसा कोण असे भुवनत्रयीं या । देखिला ना ऐकिला ॥ ९२ ॥ <br>
देव ऋषी कीं आले पितर । आमचे ऋण असे म्हणती साचार । <br>
परी जयासी हें ज्ञान होय स्वतंत्र । त्यापुढें यांचें चालेना ॥ ९३ ॥ <br>
अरे म्यां सद्‌गुरूनें नरी दिधलें । साधका अंगीं दृढ बाणलें । <br>
तरी मजशींही न जाय हरितलें । सच्छिष्यापासोनि ॥ ९४ ॥ <br>
मग इतर कोण यासी नाशी । ऐसें दृढतर हे अविनाशी । <br>
निःसंशय ज्ञान जयासी । एकदां झालें ॥ ९५ ॥ <br>
परी पाखण्डी आणि अनधिकारी । तेथें निर्फळ होय निरूपणसंगरीं । <br>
तस्मात् न द्यावें भलतिया करीं । आतां द्यावें कोना तें सांगों ॥ ९६ ॥ <br></div><br clear="left">
<div class="shl2">
<br>
तस्मात् प्राणात्यये राम प्रयोक्तव्यमुपस्थिते । <br></div><br clear="left">
<div class="ovi2"><br>
तस्मात् निर्वाण होय प्राणांत । ऐसा समय होतां उपस्थित । <br>
तेधवां हें शस्त्र प्रेरीं त्वरित । कांहीं न विचारितां ॥ ९७ ॥ <br>
अनधिकारीयासि वर्जून । अधिकारीया करीं निरूपण । <br>
तया अधिकारियाचें लक्षण । अल्पसें बोलूं ॥ ९८ ॥ <br>
गुरुसेवेसी क्कीं निरूपणीं । प्राण वेंचिला तरी नव्हे ग्लानि । <br>
शूर जैसा समरांगणीं । प्राणांतधिवसा न सोडी ॥ ९९ ॥ <br>
सद्‌गुरूचें मुखांतून वचन । निघालें कीं अमुक हा करीं यत्‍न । <br>
तरी पाहे प्राणाचें निर्वाण । उडीच घाली ॥ १०० ॥ <br>
न व्हावयाजोगें असतां । नव्हे ऐसें कदां नुद्‍भवे चित्ता । <br>
प्राणचि वेंचीन गुरु‍अज्ञान होतां । ऐसा निश्चय जया ॥ १ ॥ <br>
श्रवणीं निर्धार दृढ अंतरीं | जरी ब्रह्माण्ड कोसळें शरीरीं । <br>
तरी निश्चळ गगनापरीं । कदां गजबजीना ॥ २ ॥ <br>
ऐसा अधिकारी असतां निरूपणीं । हें विज्ञानास्त्र द्यावें निःसंशयपणीं । <br>
अस्रग्राहक भेटतां समरांगणीं । तरीच अस्त्रें योजावीं ॥ ३ ॥ <br>
अथवा धरिलें जें अनुसंधान । तें कदां न सोडी यावत्काल प्राण । <br>
त्यासी अवश्य द्यावें हें विज्ञान । विचार न घेतां ॥ ४ ॥ <br>
अथवा प्राणांत जेव्हां उपस्थित झाला । तेव्हां उपदेश करी पिता पुत्राला । <br>
तैसा तूं रामा जासी निजधामाला । तेव्हां ज्ञान भूमीवरी ठेवून जावें ॥ ५ ॥ <br>
अन्यथा तूम् अनधिकारिया । हें ज्ञान देशि गा रामराया । <br>
तरी तो पाखण्डी होय पापिया । व्यर्थ भूमीभार ॥ ६ ॥ <br></div><br clear="left">
<div class="shl2">
<br>
अन्यदैतत् प्रयुक्तं तु जगत् संख्षयकृद्‌भवेत् ॥ १७ ॥ <br></div><br clear="left">
<div class="ovi2"><br>
ऐसा शूर संग्रामीं न भेततां । तूं हें शस्त्र सोडिसी अवचितां । <br>
तरी तें तयासी नाटोपता । जगाचा क्षय करील ॥ ७ ॥ <br>
तनुमनधनेंशी अति‍उदार । गुरुसेवेसी विकी जो शरीर । <br>
ऐसा नसतां वरपांगीं पामर । तयासी जरी हें देशी ॥ ८ ॥ <br>
वरीवरी रडून भाव दावी । प्रसंग पडतां युक्तीनें चुकवी । <br>
ऐशिया कुबुद्धिया हे ज्ञानपदवी । जरी देसी रामा ॥ ९ ॥ <br>
तरी तो पापपुण्या मिथ्या म्हणे । स्वर्गनरक असती स्थानीं कोणें । <br>
यथेष्टाचरण अंतःकरणें । करील पाखंडी ॥ ११० ॥ <br>
दैत्य जैसा भूमीवरी मातला । तो निष्कारण भूमीभार झाला । <br>
तेवींच हा पापी जन्मला । त्याचा भार न सोसी भूमी ॥ ११ ॥ <br>
आपण यथेष्टाचरण करील । आणि सर्व जनासी तेंचि शिकवील । <br>
तरी सर्व जन स्वहिता मुकेल । ऐसा क्षय होय जगाचा ॥ १२ ॥ <br>
हें ज्ञान पडतां ज्याचे कानपुडां । एकदां पाखंडा झाला वरपडा । <br>
मग जरी कल्पांत झाला रोकडा । तरी तो सहसा न सुटे ॥ १३ ॥ <br>
अगा जया ज्ञानें सहज सुटावें । त्याचि ज्ञानें बंधन दृढ व्हावें । <br>
हें रामा अधिकारापाशीं आघवें असें सर्व ॥ १४ ॥ <br>
तस्मात् अधिकारिया निःसंशय द्यावें । अनधिकारिया किमपि न बोलावें । <br>
दिव्यास्त्र अस्त्रज्ञावरी योजावें । येरां न प्रेरिजे ॥ १५ ॥ <br>
असो रामा तुज म्यां हें ज्ञान दिधलें । जीविचें गूज परी नाहीं चोरिलें । <br>
हें जतन करूनिया वहिलें । उत्तम अधिकारिया द्यावें ॥ १६ ॥ <br>
चिमणी जैशी चारा मुखीं धरीं । निज पिलां नेऊन घाली निर्धारीं । <br>
तैसेंचि हें ज्ञान सांठवून अंतरीं । श्रवनीं भरीं अधिकारियाच्या ॥ १७ ॥ <br>
या ज्ञानाची जया होईल प्राप्ति । त्यासी न इच्छितां होय गा मुक्ति । <br>
तेथें अहंकारादि उभ्या प्राण सांडिती । स्वात्मानुभूती प्राप्त होय ॥ १८ ॥ <br>
रामा तुझें मनोगत जें होतें । तुवा सांगितलें नसतां मातें । <br>
मी तें ओळखून गुह्यज्ञान तूंते । देता झालों ॥ १९ ॥ <br>
येणें निःसंशय जीव सुटती । अहंकारादि निःशेष मरती । <br>
आणि तुझी स्वात्मनिष्ठ अनुभूति । प्राप्त होईल तुज ॥ १२० ॥ <br>
हाचि माझा वर परिपूर्ण । जो का अधिकारी यथाविधान । <br>
त्यासी मी गुरु प्रगट होऊन । करीन हें ज्ञान दृढ ॥ २१ ॥ <br>
मग तो इंद्रियमनसहित । मुक्त होईल कल्पनारहित । <br>
अहंकारादि मरती समस्त । माझिया ज्ञानदर्शनें ॥ २२ ॥ <br>
स्वरूपाभिन्नचि होती । तया कायशी बंधमुक्ति । <br>
तेचि मोक्षप्रद  अन्या होती । उपदेशायोग्य गुरु ॥ २३ ॥ <br>
तुज आशंका चित्तीं वाटेल । कीं इंद्रियमन केवीं होती अनुकूळ । <br>
तरी मी प्रसन्न असतां गुरुदयाळ । देवही आज्ञाधारक होती ॥ २४ ॥ <br>
माझी आज्ञा सर्व देव मानुनी । अनुकूळ होतील परमार्था लागूनी । <br>
तरी मग सर्व इंद्रियांच्या श्रेणी । मनासहित मार्गीं लागती ॥ २५ ॥ <br>
पाहे पा रामा तुझियाचि देखतां । मी आता करीतसें सर्वां देवतां । <br>
ते अनुकूळ होती जीवाचिया हिता । अधिकारी परमार्थिया ॥ २६ ॥ <br>
सूत म्हणे अधिकारिहो ऐका । रामकृपेनें फळला साधका । <br>
शिवगुरु प्रसन्न करून घेतला निका । तेणें वर दिधला जगदोद्धारा ॥ २७ ॥ <br>
सर्व देवांसी आज्ञा करीं शंकर । कीं तुम्हीही अधिकारिया द्यावा वर । <br>
तस्मात् जीवाचें भाग्य उदेलें थोर । आतां परमार्थ माजेल भूमीं ॥ २८ ॥ <br>
आतां श्रवणीं सादर व्हा देवांप्रति । काय बोलतसे उमापति । <br>
तेंचि बोलिजे यथानिगुति । कांहीं एक ॥ २९ ॥ <br></div><br clear="left">
<div class="shl2">
<br>
यथाहून सुरश्रेष्ठान् लोकपालान् महेश्वरः । <br>
उवाच परमप्रीतः स्वं स्वमस्त्रं प्रयच्छत ॥ १८ ॥ <br>
राघवोऽयं च तैरस्त्रै रावणं निहनिष्यति । <br></div><br clear="left">
<div class="ovi2"><br>
देवहो ऐका सुनिषित । शिव परमप्रीतीनें असे बोलत । <br>
आपुलालें अस्त्र द्या समस्त । राघवाप्रति ॥ १३० ॥ <br>
जया अस्त्राच्या योगेंकडूनी । राम प्रकर्षें मारील समरांगणीं । <br>
ससुत ससैन्य रावणालागुनी । हे आज्ञा माझी ॥ ३१ ॥ <br>
तुम्ही इंद्रियांचे दैवत । इंद्रियव्यापार तुमचेनि होत । <br>
परी तुम्ही स्वाधीन असा समस्त । रज‍अहंकाराचे ॥ ३२ ॥ <br>
या रीतीं कारागृहीं अडकलां । येथून सुटावें वाटे जरी तुम्हांला । <br>
तरी अनुकूळ होऊनिया रामाला । अहंकारानिवटावें ॥ ३३ ॥ <br>
म्हांही रावणवधाकरितां । विज्ञानास्त्र दिधलें तुम्हां देखतां । <br>
तेणेंचि होईल रावणाचे घाता । परी तुम्हीही असा अनुकूळ ॥ ३४ ॥ <br>
जे अधिकारी सद्‍गुरु सेवून । करू लागती श्रवण व मनन । <br>
तयांच्या परमार्था तुम्हीं सानुकूल होणें । हेंचि वरदान अस्त्रें द्या ॥ ३५ ॥ <br>
मी रामावरी प्रसन्न अति । अनुकूळ गुरु झालों जीवांप्रति । <br>
तुम्हीही साह्य असतां माझी प्रीती । वाढे अधिक ॥ ३६ ॥ <br>
राम हा प्रत्यगात्मा कूटस्थ । जीवत्वें केला आच्छादित । <br>
तुम्ही साह्य असतां इंद्रियदैवत । प्रगट होईल ममबोधीं ॥ ३७ ॥ <br>
माझा बोध तुमची अनुकूलता । येणें अहंकाराचे करील घाता । <br>
उरोंचि नेदी कार्यजाता । मम ऐक्यत्वबोधें ॥ ३८ ॥ <br>
अहंकार सकार्य जरी मरे । देवहो तुम्ही सुटाल सारे । <br>
जीवही ममरूपीं मिळती खरे । स्वानुभूति आत्मया भेटे ॥ ३९ ॥ <br>
तुम्ही म्हणाल कीं स्वतंत्रपणीं । अहंकारा मारूं समरांगणीं । <br>
तरी सावध असा माझिये वचनीं । बोलत असें जें ॥ १४० ॥ <br></div><br clear="left">
<div class="shl2">
<br>
तस्मै देवैरवध्यत्वं इति दत्तो वरो मया ॥ १९ ॥ <br></div><br clear="left">
<div class="ovi2"><br>
तया रावणाप्रति म्यां देवाधिदेवें । धातारूपें वर दिधले बरवे । <br>
देवांच्या हातें तुझा वध नव्हे । समरांगणीं ॥ ४१ ॥ <br>
अहंकार जेव्हां झाला उत्पन्न । तेव्हांचि अज्ञान याचें कारण । <br>
तें अज्ञान न होतां हनन । सर्वां अजिंक्य असे ॥ ४२ ॥ <br>
तें ज्ञानेवीण कदां नासेना । हा नेमूचि असे वेदीं पहाना । <br>
ऐशिये रीतीं यासी वरदाना । मी देता झालों ॥ ४३ ॥ <br>
तुम्ही देव परा	ग्‌मुख सर्व । अधोमुखचि इंद्रियांचा स्वभाव । <br>
यास्तव कदांही नसे अभाव । तुम्हां हस्तें अहंकाराचा ॥ ४४ ॥ <br>
ज्ञानेंचि अज्ञानाचें हनन । अज्ञानक्षयें अहंकार पावे मरण । <br>
तें ज्ञान नरदेहावीण । हाही नेमचि असे ॥ ४५ ॥ <br>
तुम्ही म्हणा आम्ही स्वर्गवासी । निजांगें पावूं अभेदज्ञानासी । <br>
हें खरें परी लीनत्व अभिमानासी । न ये स्वर्गीं ॥ ४६ ॥ <br>
सत्यलोकादिकीं जे राहती । त्यांसी नसेचि सध्यां मुक्ति । <br>
येथें कल्पांतीं क्रमयोगें पावती । तो काल अभिमान न मरे ॥ ४७ ॥ <br>
यास्तव मनुष्यलोकीं अवतारावें । नरयोनीसी स्वतां पावावें । <br>
परमार्थालागीं साह्य व्हावें । अधिकारीयाच्या ॥ ४८ ॥ <br></div><br clear="left">
<div class="shl2">
<br>
तस्माद् वानरतामेत्य भवन्तो युद्धदुर्मदाः । <br>
साहाय्यमस्य कुर्वन्तु तेन सुस्था भविष्यथ ॥ २० ॥ <br></div><br clear="left">
<div class="ovi2"><br>
तस्मात् तुम्ही वानर होऊनी । दुर्मद असावें युद्धांगणीं । <br>
साह्य व्हावें श्रीरामालागुनी । तेणें तुम्हीही सुखी व्हाल ॥ ४९ ॥ <br>
स्वर्गीं अभिमान उणा नव्हे । तरी तुम्हीं मृत्युलोकीं जन्मावें । <br>
वानर अथवा नर व्हावें । आतांचि ये समयीं ॥ १५० ॥ <br>
तुम्ही देव होऊनी हरिकिन्नर । प्रगटा किष्किंधें व्हा रामा साह्यकर । <br>
किंवा इंद्रियरूपें मानवयोनि थोर । पावून आमच्या रामा साह्य व्हा ॥ ५१ ॥ <br>
बहुधा स्वतंत्र मानवचि होऊनि । परमार्थ माजवावा सर्वजनीं । <br>
आत्मारामासी साह्य होऊनी । अहंकारा निवटावें ॥ ५२ ॥ <br>
तुम्ही स्वतां कराल जैसें अंगें । तैसाच जनासीही मार्ग लागे । <br>
यास्तव विषयाचेनि अनिरागें । गुंतूंचि नका ॥ ५३ ॥ <br>
विषयलालुची किमपि न धरावी । ऐशी युद्धदुर्मदता स्वीकारावी । <br>
जेणें ससैनय् अहंकारादि अघवीं । धाकती अपसया ॥ ५४ ॥ <br>
ऐसें नररूप तुम्हीं अंगें व्हावें । अथवा जीव नरदेहा आले स्वभावें । <br>
तयाच्या परमार्थासि साह्य असावे । इंद्रियवृत्ति द्वारां ॥ ५५ ॥ <br>
नुसतें रामाचेंचि नव्हे कार्य । आणि जीवचि सुखी एकला न होय । <br>
तुम्ही पावाल निःसंशय । सुखरूपतेसी ॥ ५६ ॥ <br>
ऐशी शिवाज्ञा होतां क्षणीं । सर्व देवीं ते ऐकिली कर्णीं । <br>
मग महाप्रसाद जी जी म्हणोनि । तथास्तु वचनीं बोलती ॥ ५७ ॥ <br></div><br clear="left">
<div class="shl2">
<br>
तदाज्ञां शिरसा गृह्य सुरां प्रांजलस्तथा । <br>
प्रणम्य चरणौ शंभोः स्वं स्वमस्त्रं ददुर्मुदा ॥ २१ ॥ <br></div><br clear="left">
<div class="ovi2"><br>
देवसर्वही अंजलीपुट जोडिती । जाहील् आज्ञा ते शिरीं वंदिती । <br>
शंभूच्या दरणा नमस्कारून देती । स्व स्व अस्त्रें हर्षोनि ॥ ५८ ॥ <br>
पूर्वीं उद्‌भवता नाना योनीं । गो‍अश्वादि देखतां आली ग्लानी । <br>
पुरुषतनु पाहतांचे देवांलागुनी । अतिहर्ष झाला होता ॥ ५९ ॥ <br>
ऐशी आवडी देवां नरतनूची । तेचि आज्ञा झाली प्रभूची । <br>
जेवीं रोगिया आवडी शर्करेची । तया वैद्य तेचि पुडी देत ॥ १६० ॥ <br>
नर व्हावें म्हणून आज्ञा होतां । आनंद जाहला सर्वां देवतां । <br>
हस्त जोडोनि विनविती तत्त्वतां । आणि साष्टांग घालिती ॥ ६१ ॥ <br>
एवं नमस्कारून शिवगुरुचरणा । तथास्तु म्हणती न उल्लंघूं आज्ञा । <br>
आणि देते झाले अस्त्ररूपवरदाना । रामालागीं अतिहर्षें ॥ ६२ ॥ <br>
कोणते अस्त्र वरदान कोणाचें । आणि कोणतें फळ असे तयाचें । <br>
तेंचि ऐका श्लोकांतरीचे । अर्थातें बोलूं ॥ ६३ ॥ <br></div><br clear="left">
<div class="shl2">
<br>
नारायणास्त्रं दैत्यारिः ऐंद्रमस्त्रं पुरंदरः । <br></div><br clear="left">
<div class="ovi2"><br>
विष्णु तो सत्वगुणी आपण । नारायणास्त्र करी दान । <br>
पुरंदर नामें देवेंद्र जाण । ऐंद्रास्त्र देतसे ॥ ६४ ॥ <br>
अंतरिंद्रिय बहिःकरण । हा अवघाचि इंद्रियगण । <br>
यास्तव सर्व इंद्रियदेवता प्रसन्न । होऊनियां वर देती ॥ ६५ ॥  <br>
सर्व देवांमाजीं मुगुटमणी । तो हा चतुर्भुज चक्रपाणि । <br>
दैवत असे व्यापकपणीं । अंतःकरणाचें ॥ ६६ ॥ <br>
ब्रह्माकार अनुसंधान । हें अंतःकरणवृत्तीचे आधीन । <br>
हाचि वर देतसे नारायण । अस्त्र नाम जया ॥ ६७ ॥ <br>
अहंकारदैत्य वधाची भारी । आवडी म्हणोनि तो दैत्यारी । <br>
तेणें वर देतां तरती अधिकारी । लीलामात्रें ॥ ६८ ॥ <br>
अंतःकरणवृत्ति अंतरीं जागे । बाहेर गुरुसेवा घडावी अंगें । <br>
या हेतू इंद्रदैवत देत वेगें । पाणींद्रियाचें ॥ ६९ ॥ <br>
हस्तें सेवासंवाहन नमस्कार । हेंचि ऐंद‌अस्त्र् महातीव्र । <br>
येणें अभिमान वाडतांही थोर । झिजणी लागे ॥ १७० ॥  <br></div><br clear="left">
<div class="shl2">
<br>
ब्रह्मापि ब्रह्मदण्डास्त्रं आग्नेयास्त्रं धनंजयः ॥ २२ ॥ <br>
याम्यं यमोऽपि मोहास्त्रं रक्षोराजस्तथा ददौ । <br></div><br clear="left">
<div class="ovi2"><br>
ब्रह्मदण्डास्त्र ब्रअह्मा देत । आग्नेयास्त्र अग्नि अर्पित । <br>
मोहास्त्र देतसे निर्‌ऋत । यम तो यमनास्त्र ॥ ७१ ॥  <br>
बुद्धि‌अधीन श्रवण मनन । साधकां घडावें तें ब्रह्मदण्डास्त्र पूर्ण । <br>
देता झाला चतुरानन । दैवत वुद्धिचें ॥ ७२ ॥ <br>
वैखरीवीण शब्दाचा उच्चार । नव्हे यास्तव तेजस्वी अग्निअस्त्र । <br>
देतसे वैश्वानर । दैवत वाचेचें ॥ ७३ ॥ <br>
यमनिर्‌ऋति दैवत पायूचें । विसर्गरूप कर्म दोहींचें । <br>
क्षालन व्हावें अविद्या मळाचें । यास्तव याम्य मोह‌अस्त्रें देती ॥ ७४ ॥ <br></div><br clear="left">
<div class="shl2">
<br>
वरुणो वारुणं प्रादाद् वायव्यास्त्रं प्रभंजनः ॥ २३ ॥ <br>
कौबेरं च कुबेरोऽपि रौद्रमीशान एव च । <br></div><br clear="left">
<div class="ovi2"><br>
वारुणास्त्र देत वरुण । वायव्यास्त्र प्रभंजन । <br>
कौवेरास्त्र दे कुबेर आपण । ईशान रौद्रास्त्र देतसे ॥ ७५ ॥ <br>
जिव्हेनें  गुरुतीर्थ सेवावें । आणि ब्रह्मामृताचें पान व्हावें । <br>
हेंचि वारुणास्त्र जिव्हेच्या देवें द्यावें वरुणें ॥ ७६ ॥ <br>
जडजात जावें वितळून । हेंचि वायव्यास्त्र दे प्रभंजन । <br>
जो त्वगेंद्रियाचें दैवत पूर्ण । तेणें स्पर्श नासे ॥ ७७ ॥ <br>
कुबेर तोचि अश्विनौदेव । गंधाधिप तो द्रव्याधिप स्वयमेव । <br>
कौवेरास्त्र देतसे अपूर्व । ब्रह्मामोदसेवन घाणें ॥ ७८ ॥ <br>
ईशान तोचि दिशाधिपति । तो दैवर होय श्रोत्राप्रति । <br>
तेंचि रुद्रास्त्र श्रवणप्रीति । देतसे साधकां ॥ ७९ ॥ <br></div><br clear="left">
<div class="shl2">
<br>
सौरमस्त्रं ददौ सूर्यं सौम्यं सोमश्च पार्वतम् ॥ २४ ॥ <br>
विश्वेदेवा ददुस्तमै वसवो वासवाभिधम् । <br></div><br clear="left">
<div class="ovi2"><br>
सूर्य तो देतसे सौरास्त्र । आणि सौम्यास्त्र देतसे चंद्र । <br>
पर्वतास्त्र देती विश्वेदेव समग्र । वासवास्त्र अष्टवसु ॥ १८० ॥ <br>
सूर्य तो चक्षूचें दैवत । ईक्षण शक्ति सौरास्त्र देत । <br>
ज्याच्या योगें साधक प्रवर्तक होत । शुद्ध लक्ष्यांशा ॥ ८१ ॥ <br>
सर्व हें अनिर्वाच्य समजून । सौम्यास्त्रमनें धरावें मौन । <br>
हें साधकां द्त चंद्र आपण । दैवत मनाचें ॥ ८२ ॥<br>
अहंकाराचें निर्दलन व्हावें  यास्तव त्याच्या दैवताचें नांव न घ्यावें । <br>
रुद्रें वरदानास्त्र न द्यावें । या हेतू साधकां ॥ ८३ ॥ <br>
असो इंद्रियदैवतांनीं आपुलालीं । येणें रीतीं अस्त्रें दिधली । <br>
या विरहित बहिर्दैवतें उरलीं । तेही वरदानें देती ॥ ८४ ॥ <br>
वैश्वेदेव देता पवनास्त्रासी । जडजात व्हावें नामरूप वृत्तीशी । <br>
हेंचि अस्त्र देतसे साधकांसी । अतिप्रीति करूनिया ॥ ८५ ॥ <br>
अष्टवसु वासव नामाचें । देती तेंचि कैसें ऐका साचें । <br>
ढीग होतांही अष्टसृष्टीचे । वितुळती स्वानुभवें ॥ ८६ ॥ <br>
सर्व देवांचें ऐसें वरदान । कीं जेणें तुटे जीवांचें बंधन । <br>
हें श्रीरामें पाहतां हर्षून । प्रश्न करी शिवासी ॥ ८७ ॥ <br></div><br clear="left">
<div class="shl2">
<br>
अथ तुष्ट प्रणम्येशं रामो दशरथात्महः ॥ २५ ॥ <br>
प्राञ्जलिः प्रणतो भूत्वा भक्तियुक्तो व्यजिज्ञपत् । <br></div><br clear="left">
<div class="ovi2"><br>
तेव्हां अति संतोषून श्रीशिवासी । राम नमस्कारून जोडी हस्तासी । <br>
भक्तियुक्त सद्‌गदित मानसीं । विज्ञापना करीतसे ॥ ८८ ॥ <br>
देवीं सर्वीं वर दिधल्यावरी । संतोषला श्रीराम अति अंतरीं । <br>
कीं येणें साधनें भवसागरीं । तरती साधक ॥ ८९ ॥ <br>
परे शिवाचें ऐकिलें वचन । कीं स्वर्गस्थान जिंकवे अभिमान । <br>
मानवदेहींच त्याचें ज्ञानें होय हनन । सद्‌गुरुप्रसादें ॥ १९० ॥ <br>
मानव तरी अति दुर्बळ । अहंकार तरी दुष्ट खळ । <br>
तया आधीन कामादिक सकळ । तरी तो त्या जिंकवे कैसा ॥ ९१ ॥ <br>
ऐसा हा अंतरीं हेतू ठेवून । अति नम्रत्वें विनीत होऊन । <br>
श्रीराम करिता झाला प्रश्न । कैसा तो सादर ऐका ॥ ९२ ॥ <br></div><br clear="left">
<div class="shl2">
<br>
श्रीराम उवाच - <br>
भगवान् मानुषेणैव नोलंघ्यो लवआणांबुधिः ॥ २६ ॥ <br>
तत्र लंकाभिधं दुर्गं दुर्जयं देवदानवैः । <br></div><br clear="left">
<div class="ovi2"><br>
हे भगवन् मनुष्य तरी पक्षहीन । तया क्षारसमुद्राचें नव्हे उल्लंघन । <br>
तेथें लंकादुर्ग अतिकठीण । देवदानवांही दुर्जय ॥ ९३ ॥ <br>
षड्‍गुण‍ऐश्वर्य तूं भगवान । वर दिधला कृपाळू होऊन । <br>
परी मानव तरी ज्ञानविहीन । लंघिती कैसा भवसागर ॥ ९४ ॥ <br>
ऐशिया मोहार्णव सागरीं । देहरूप त्रिपुर लंकापुरी । <br>
ते कठीण झाली वज्रापरी । देहबुद्धि योगें ॥ ९५ ॥ <br>
देवदानवां जें अवघड । तें मानवा कसिएनि सवघड । <br>
ऐसें मज वाटे हें कुवाड । तें उकलावें स्वामीनें ॥ ९६ ॥ <br>
दानवांसी असुरी संपत्ती । तरी दुर्जय असो दैत्यांप्रति । <br>
परी देवांसी असावी सुलभ गति । दैवी संपत्तिमुळें ॥ ९७ ॥ <br>
हेंही माझें साकडें फेडावें । आणिकही कांहीं दुर्घटत्व दिसे स्वभावें । <br>
तेंचि कैसें कैसें ऐकावें । विज्ञापना करूंजे ॥ ९८ ॥ <br></div><br clear="left">
<div class="shl2">
<br>
अनेककोट्यस्तत्र राक्षसा बलवत्तराः ॥ २७ ॥ <br>
सर्व स्वाध्यायनिरतां शिवभक्ता जितेन्द्रियाः । <br></div><br clear="left">
<div class="ovi2"><br>
ऐशिया देहलंकापुरी जाण । कामक्रोधादि राक्षसगण । <br>
ते अतिबळेंशीं माजले गहन कोटिसंख्या ॥ २०० ॥ <br>
आणि क मानवीं अज्ञान वसे । यथार्थ हित कोणी जाणत नसे । <br>
परी म्हणती आमुचा मार्ग उत्तम असे । मोक्षासी जावया ॥ १ ॥ <br>
एक म्हणती आम्ही वेदाध्ययनी । सहजीं जाऊं भवसागर लंघूनी । <br>
एक ते लागले पाषाणपूजनीं । शिवभक्त म्हणवोनिया ॥ २ ॥ <br>
मनासी तरी मोकळे सोडिती । बहिरिंद्रियां निग्रहीती । <br>
तया मिथ्याचारें म्हणविती । जितेंद्रिय आम्ही ॥ ३ ॥ <br>
ऐशीं अनेक साधनें करिती । तेथेंचि केली अए दृढमती । <br>
ते कैसे श्रवणमनना प्रवर्तती । तीं साधनें फोल वातोनी ॥ ४ ॥ <br></div><br clear="left">
<div class="shl2">
<br>
अनेकमायासंयुक्ता बुद्धिमन्तोऽग्निहोत्रिणः ॥ २८ ॥ <br>
कथमेकाकिना जेया मया भ्राता च संयुगे । <br></div><br clear="left">
<div class="ovi2"><br>
बुद्धिमंत आणि अग्निहोत्रिया । अनेक प्रकारीं ठाउकी माया । <br>
ते कैसे जिंकावें म्यां एकाकियां । एक बंधूसहित ॥ ५ ॥ <br>
एक म्हणती आम्ही अग्निहोत्री । सर्वांसी वंद्य पवित्रापवित्रीं । <br>
आमुचे आचारा ऐसा त्रिजगत्रीं । आचार नाहीं ॥ ६ ॥ <br>
उंच नीच हें अवघें जग । देव मानव नरक स्वर्ग । <br>
हें सत्यचि मानूनि अभंग । नाना सोंगें आणिती ॥ ७ ॥ <br>
हे परमेश्वराची माया । सत्य असे कदां न जाय लया । <br>
कोण म्हणेल इसी वांया । मिथ्या म्हणोनि ॥ ८ ॥ <br>
हे मिथ्याचि जरी असती । तरी दृष्टीस केवीं दिसती । <br>
आणि संचित क्रियमाणाची गति । प्रारब्धासहित सत्य ॥ ९ ॥ <br>
स्वधर्मकर्मादि बळें त्यागिती । मायेलागीं मिथ्या बोलती । <br>
ते आम्ही ज्ञाते म्हणविती । मैथुन आहारही ह चुकतां ॥ २१० ॥ <br>
ऐसें ज्ञानियां हेळसिती । आपुलें करणें श्रेष्ठ भाविती । <br>
ते कैसे परमार्थाकडे परतती । प्रवृत्ति सांडूनी ॥ ११ ॥ <br>
कामक्रोधादि दैत्य हे अंतरीं । वरपंगा आचार हा बाहेरी । <br>
यासी कोण परतवी निर्धारीं । विश्वासेंवीण ॥ १२ ॥ <br>
ब्रह्मदेव जरी बोधूं आला । तरी हेळसितील हे तयाला । <br>
तस्मात् हित नव्हेल मानवाला । परमार्थरूप ॥ १३ ॥ <br>
आत्मदर्शनें होय मुक्ति । परी मज प्रत्यगात्मया सर्व विसरती । <br>
श्रवणमननादिही न करिती । मज अवलोकावया ॥ १४ ॥ <br>
मी तरी असंग निरिंद्रिय । अमनस्क एकला अद्वय । <br>
निरंजनवनीं राहणार काय । सामग्री असे मजपाशीं ॥ १५ ॥ <br>
ऐसा मी एकला श्रीराम । हे सर्वही भ्रमें बळावले परम । <br>
तरी मजसी यांसी संग्राम । होतां जिंकिजे म्यां केवीं ॥ १६ ॥ <br>
एक बंधूम् माझा सल्क्षण । वैराग्यभाग्य नामें लक्ष्मण । <br>
तो कामादिकांचें करील हनन । परी येणें कोठें रहावें ॥ १७ ॥ <br>
अंतःकरणादि देहांत । प्रवृत्तीकडे मिळाला संघात । <br>
तरी वैराग्यें रहावें कोठें त्वरित । कामादिकां जिंकावया ॥ १८ ॥ <br>
तथापि वैराग्य स्थळ मिळालें । परी विवेक नसतां असून मेलें । <br>
तरी हे कैसे जातील जिंकिले । वैरी सर्व ॥ १९ ॥ <br>
मी प्रत्यगात्मा निर्विकारी । प्रगटतां अहंकारासी ये मारी । <br>
परी प्रगट होण्याची सामग्री । मजपाशीं कोठें ॥ २२० ॥ <br>
ऐशिया जीवाचिया अनर्था । चुकवील कोण गा शिवसमर्था । <br>
तेवीं पुरवील माझिया मनोरथा । तुजवीण कोण ॥ २१ ॥ <br>
सूत म्हणे या रीतीं विनवणी । करुणारूप श्रीरामाची ऐकुनी । <br>
बोलता झाला शूलपाणि । तेंचि अवधारा सर्व ॥ २२ ॥ <br></div><br clear="left">
<div class="shl2">
<br>
श्रीमहादेव उवाच - <br>
रावणस्य वधे राम रक्षसामपि मारणे ॥ २९ ॥ <br>
विचारो न त्वया कार्यः तस्य कालोऽयमागतः । <br></div><br clear="left">
<div class="ovi2"><br>
अगा रामा तूं रावणवधाविशीं । आणि मारावें कैसें राक्षसासी । <br>
हा विचारही न करीं मानसीं । त्यांचा काळचि समीप आला ॥ २३ ॥ <br>
अहंकार हा दुष्ट रावण । कामादि हा राक्षसगण । <br>
मरती कैसे हा विद्चार तुजलागून । सर्वथा नको मी गुरु असतां ॥ २४ ॥ <br>
तुवां जे जे प्रश्न केले असती । ते ते फेडीन मी ऐक सुमति । <br>
अहंकारवध अशक्य वाटे तुझें चित्तीं । तरी याचें उत्तर ऐक आधीं ॥ २५ ॥ <br>
गुरुमुखें वेदान्त श्रवण । जो अधिकारी करी समनन । <br>
तयाचा अहंकार पावेल मरण । आपेंआप ॥ २६ ॥ <br>
तो वेदान्त म्हणसी कैसा । सांगिजे तुजसी कांहींसा । <br>
अवधारावा सावध मानसा । जीवाचे हितास्तव ॥ २७ ॥ <br>
तूं राम कूटस्थ प्रत्यगात्मा । मी शिव ब्रह्म परमात्मा । <br>
हे भिन्नभिन्न वाटती अंतर्यामा । उपाधीमुळें ॥ २८ ॥ <br>
अविद्या असे तुजसी । माया उपाधी असे मजसी । <br>
ह्या दोघी भ्रमेंचि आरोपित तुशीं मशीं । स्पर्शल्याचि नाहींत ॥ २९ ॥ <br>
देहत्रय अवस्था तीन । तिन्ही गुण तिन्ही अभिमान । <br>
इत्यादि हें अविद्येचें लक्षण । वाच्यभाग या बोलिजे ॥ २३० ॥ <br>
ब्रह्मांडादि देहत्रय । ब्रह्मादि अभिमानी समष्टिमय । <br>
हें माया उपाधीचें कार्य । हेंहि वाच्य बोलिजे ॥ ३१ ॥ <br>
वाच्य उपाधीमुळे ते किंचिज्ञ । तैसाचि शबल भागास्तव मी सर्वज्ञ । <br>
हे दोनीही त्यामागून लक्ष्यसंज्ञ । उभयां ऐक्य होय ॥ ३२ ॥ <br>
तूं प्रत्यगात्मा मी ब्अह्म तरी अद्वय । परी टाकावें लागें तूं मी हें वाच्यद्वय । <br>
उभयांचे लक्ष्य अभेदनिश्चय । सदृढ असे ॥ ३३ ॥ <br>
हा वेदांतविषय इतुका असे । ब्रह्म प्रत्यगात्मया भेद नसे । <br>
हेंचि अभेदज्ञान तुज ओंपिलेंसे । पाशुपतास्त्ररूपें ॥ ३४ ॥ <br>
हें उत्तम अधिकारिया श्रवणीं पडे । अभिन्नज्ञानस्फूर्ति जेव्हां उजेडे । <br>
तेव्हांचि अहंकाराचें मडें । भस्मूनि जाय ॥ ३५ ॥ <br>
तुझा माझा भेद उपाधीनें केला । त्याक्षणींच हा अहंकार जन्मला । <br>
तो भेद तुटतांचि जाईल मेला । उपाधीसहित ॥ ३६ ॥ <br>
याचा विचार तुज कासया । मी शिवगुरु आलोंसे पाचि कार्या । <br>
उपदेश करूनि अधिकारिया । अभेदज्ञान देईन ॥ ३७ ॥ <br>
मी निर्विकार निजांगें असतां । देह धरून कैलासीं झालों राहता । <br>
दुसरें कार्य कोणतें सांगें गा तत्त्वतां । मजसी असे ॥ ३८ ॥ <br>
ब्रह्मा ब्रह्माण्डोत्पत्ती करीत असे । विष्णु सर्वत्रां पाळितसे । <br>
मजवरी संहार आरोपिती तैसे । परी मी काय करी हातें ॥ ३९ ॥ <br>
नेणीवरूप तमोगुण । करीतसे सृष्टीचें हनन । <br>
मजसी संबंध नसे परिपूर्ण । असें तैसा मी असें ॥ २४० ॥ <br>
तस्मात् इतुकेंचि मार्य माझें साचें । असे केवळ देह धरण्याचें । <br>
उपदेश करून अधिकारियाचें । बंधन तोडावें ॥ ४१ ॥ <br>
शिष्याचें देहत्रय निरसावें । यास्तव त्रिपुरांतक म्यां म्हणवावें । <br>
भवविषही म्यांच प्राशन करावें । जें नव्हेचि येरां ॥ ४२ ॥ <br>
जो अह्दिकारी मज आथवी । तत्क्षणींच म्यां गुरुत्वें भेटी द्यावी । <br>
अज्ञानभ्रांति निपटून फेडावी । अभिन्नज्ञान देऊनि ॥ ४३ ॥ <br>
पाहें पा तुवांचि मनीं धरिलें । की हे जीव सोडवूं वहिले । <br>
मज आठवितांच माझें रूप प्रगटलें । प्रत्यक्ष या वनीं ॥ ४४ ॥ <br>
तेवीं सत्यत्वें म्यां सुटावें । गुरुदेवा मज धांवे धांवे । <br>
या परी करुणा भाकितां म्यां प्रगटावें । कांहीं विलंब न करितां ॥ ४५ ॥ <br>
तेणें आठवितां मी कैलासाहूनी । धांवून येईन हें न मानी । <br>
मी तेथेंचि असें व्यापकपणीं । आठवितांच प्रगटे ॥ ४६ ॥ <br>
भाव मात्र असे निश्चयात्मक । तरी मी दुरी नाहीं जगन्नायक । <br>
भाव असला जरी मायिक । महाठक मी त्यासी ॥ ४७ ॥ <br>
देहलोभार्थ मज भजती । द्रव्यपुत्रादि मज मागती । <br>
अर्चन करूनी शिवभक्त म्हणविती । परी मी तुष्ट नव्हे तयां ॥ ४८ ॥ <br>
परमार्थीं म्हणून मार्ग चुकले । नानामतीं साभिमानें पडिले । <br>
हे कैसे जातील परतले । ऐसें पुसिलें होतें त्वां ॥ ४९ ॥ <br>
तरी याचे ऐक उत्तर । बोलिजेतें सविस्तर । <br>
भाविक श्रोतयांचाही आदर । येथें असावा ॥ २५० ॥ <br></div><br clear="left">
<div class="shl2">
<br>
अधर्में तु प्रवृत्तास्ते देवब्राह्मणपीडने ॥ ३० ॥ <br>
तस्मादायुः क्षयं यातं तेषां श्रीरपि सुव्रत । <br></div><br clear="left">
<div class="ovi2"><br>
हे सुव्रत ते अधर्मीं प्रवर्तती । देवब्राह्मणां पीडा करिती । <br>
या कारणें त्यांची आयुष्यसंपत्ति । वाउगी क्षय पावे ॥ ५१ ॥ <br>
उत्तम प्रकारें तुझें आचरण । निघालें तें अन्यथा नव्हे वचन । <br>
रामा तूं एकपत्‍नी एकचिबाण । यास्तव नामें सुव्रत ॥ ५२ ॥ <br>
ऐके हें गा धर्मशीळ । जे पृथ्वीवरी उद्‍भवले सकळ । <br>
ते म्हणविती मात्र आचारशीळ । परी हे खळ ठायींचे ॥ ५३ ॥ <br>
आम्ही धर्मजिज्ञासुही म्हणविती । परी हे अधर्माचि प्रवृत्ति । <br>
कळत असतांही डोळे झांकिती । कर्में करिती आंधळे ॥ ५४ ॥ <br>
सकल धर्मांमध्ये धर्म  । स्वरूपीं राहणें हा स्वधर्म । <br>
हें नेणोनि बापुडे अधर्म । न करणें तेंचि करिती ॥ ५५ ॥ <br>
श्रवण मनन दुरीं सांडिलें । संतसंगासी विसरले । <br>
कामबुद्धीनें करूं लागले । आवडे तैसें ॥ ५६ ॥ <br>
विषयास्तव जारणमारण । अंतरीं कपट वरी सुंदरपण । <br>
जैसें जातीचें कडू वृंदावन । ते अधर्मी खळ ॥ ५७ ॥ <br>
सकामें नाना यज्ञ करिती । सकामें अनुष्ठाना वैसती । <br>
सकामें पुरश्चरणें आचरई । तेही अधर्मी खळ ॥ ५८ ॥ <br>
सकामें नाना व्रतें उद्यापनें । सकामें नाना तीर्थें दानें । <br>
सकामें नाना होमहवनें । तेही अधर्मी खळ ॥ ५९ ॥ <br>
सकामें नाना संतर्पणें । सकामें ब्रह्मचर्य इंद्रियदमनें । <br>
सकामें फिरती वनोपवनें । तेही अधर्मी खळ ॥ २६० ॥ <br>
सकामें आसनें माळा घालिती । सकामें भजनही आदरें करिती । <br>
सकामें जनास उपदेश देती । तेही अधर्मी खळ ॥ ६१ ॥ <br>
सकामें शैववैष्णव धर्म । सकामें शाक्तादि नाना अधर्म । <br>
सकामें दाविती शमदम । तेही अधर्मी खळ ॥ ६२ ॥ <br>
सकामें अग्नीचें पूजन । सकामें मूर्तीचें अर्चन । <br>
सकामें स्तवन अथवा नमन । तेही अधर्मी खळ ॥ ६३ ॥ <br>
सकामें काया कष्टविती । सकामें योगधारणा धृति । <br>
सकामें सत्‌सेवाही करिती । तेही अधर्मी खळ ॥ ६४ ॥ <br>
सकामें करिती गुरुसेवा । सकामें भजती भूतीं सर्वां । <br>
सकामें भजती देवदेबा । तेही अधर्मी खळ ॥ ६५ ॥ <br>
असो हें किती बोलावें । अधर्मीच असती अघवे । <br>
शास्त्रसंपन्न जरी व्हावे । तरी ते व्याप्त भ्रमें ॥ ६६ ॥ <br>
सत्यासी असत्य ऐसें भाविती । असत्यासी सत्यत्वें कल्पिती । <br>
हे मुख्य अधर्माची स्थिती । तरी हेंचि केलें बळकट ॥ ६७ ॥ <br>
तयासी अधर्म ऐसें म्हणतां । काय गा भीति सांगें सुव्रता । <br>
जयाच्या मनें वरिली द्रव्यकांता । पशुप्राय ते नर ॥ ६८ ॥ <br>
ऐसें स्वतां आपण असो निखळ । देवब्राह्मणा निंदिती चांडाळ । <br>
जयाचें आचरण असें निर्मळ । निष्कामी ते नावडती ॥ ६९ ॥ <br>
सत्य मिथ्या तें निवडिलें । असत्यत्यागें सत्य जीवीं धरिलें । <br>
ब्रह्म‌अभिन्न स्वानुबह्वें झाले । ब्रह्मविद ते ब्राह्मण ॥ २७० ॥ <br>
तेणें निष्कामपणें कर्म त्यागिलें । यथासुखें जनीं वर्तूं लागले । <br>
तयाची निंदा आदरिती वहिले । म्हणती हा कर्मभ्रष्ट ॥ ७१ ॥ <br>
यासी स्नानसंध्या देव नलगे । आळसें कांहींच नाचरें अंगें । <br>
भोजन निद्रा तरी करणें लागे । तेव्हां हा साधु कैसा ॥ ७२ ॥ <br>
त्या ब्राह्मणा या रीतीं पीडिती । नाना आघातीं सत्त्व पाहती । <br>
तैसेचि देवासीही निंदिती । अधर्मी खळ ॥ ७३ ॥ <br>
एका देवा वरपंगें भजावें । सवेंचि अन्यासी निंदावें । <br>
ते कां अधर्मी न म्हणावे । भक्तिभावही दावितां ॥ ७४ ॥ <br>
जळो तयाचें सर्व करणें । जळो तयाचे पुण्याचरण । <br>
जळोत त्याचे उत्तम गुण । त्या पुण्याही आग लागो ॥ ७५ ॥ <br>
तया कालत्रयीं मोक्षसंपत्ति। वरीना कदां त्या अल्पमती । <br>
दिवसें दिवस क्षेण होत जाती । मंगल श्री दोनी त्याची ॥ ७६ ॥ <br>
र्तेणें नरदेहासी येऊनी । व्यर्थचि कष्टविली जननी । <br>
त्याचें आयुष्य वृथाचि जनीं । शतवरुषेंही वांचतां ॥ ७७ ॥ <br>
नेमिले तितुके सरतां श्वास । एक अधिक न मिळे करितां सायास । <br>
त्रिलोक्य दिधलें जरी पालटास । तरी तो श्वास न ये मागुता ॥ ७८ ॥ <br>
ऐसें अमोल हें आयुष्य असतां । नरदेह पावून झाला गमाविता । <br>
कांहींच केलें नाहीं स्वहिता । तरी ते व्यर्थ कां न म्हणावें ॥ ७९ ॥ <br>
ऐसे हे पाखंडी दुर्मत । यांसी सोडवूं इच्छी तुझें चित्त । <br>
तरी हे दुराग्रही समस्त । कएदां परततीना ॥ २८० ॥ <br>
जयाचें अनंत जन्मीचें निष्काम सुकृत । तयाचीच ज्ञानाविशीं प्रवृत्ति होत । <br>
येर हे जन्मती मरती समस्त । पापपुण्य कल्पोनी ॥ ८१ ॥ <br>
तूं म्हणसी म्यां प्रतिज्ञा केली । जीवां सोडवीन जीं नरदेहा असती पावलीं । <br>
परी राअमा स्वतः जीं स्वहिता मुकली । त्यासी तुवां काय करावें ॥ ८२ ॥ <br>
एकांतीं जाऊन करिती घात । आपुला त्यासी कोण निवारित । <br>
तैसे जीव हे जन्ममृत्यु पावत । आपुलाले क्रियेनें ॥ ८३ ॥ <br>
तुवां मोक्षमार्गीं सेतु बांधिला । जीव उद्धारार्थ प्रयत्‍न केला । <br>
कोणी पामर न जाती त्या मार्गाला । तरी तुवां रामा काय कीजे ॥ ८४ ॥ <br>
तुवां जेधवां रचिला उपाय । तेव्हांचि तुझी प्रतिज्ञा सिद्ध होय । <br>
हे जीव न तरती तरी तुझे काय । गेलें रामा ॥ ८५ ॥ <br>
तस्मात् अनधिकारिया त्यागून । अधिकारियासीच फळेल तुझा यत्‍न । <br>
अहंकारादि मरती निपटून । ज्ञान दृढ होताः ॥ ८६ ॥ <br></div><br clear="left">
<div class="shl2">
<br>
राजस्त्रीकामनासक्तं रावणं निहनिष्यसि ॥ ३१ ॥ <br>
पापासक्तो रिपुर्जेतुः सुकरः समरांगणे । <br></div><br clear="left">
<div class="ovi2"><br>
परदारारत खळ दुर्मति । तूं मारिशील निश्चयें रावणाप्रति । <br>
पापियाचा जय समरगती । अति सुलभ असे ॥ ८७ ॥ <br>
मागा अनधिकारिया बोलिलें । द्रव्यदारेचे जे विकले । <br>
तया पाखांडियातें त्यागिलें । पाहिजे तुवां ॥ ८८ ॥ <br>
परदारा दृष्टीशी देखतां । उंचवर्णाचीही न स्मरतां । <br>
राजस्त्री ब्राह्मणपत्‍नी हे माता । असतां भोग इच्छी ॥ ८९ ॥ <br>
आणि मदिरापानादि पापाचरण । तेणें मोहिलें ज्याचें मन । <br>
ते केवीं पाहतील सुटिकारूप ज्ञान । अथवा विचार ज्ञानाचा ॥ २९० ॥ <br>
तस्मात् दुर्मतियां समस्तांतें । त्यागचि करणें हें उचित । <br>
अधिकारी जे गुरुभजनीं रत । तयासीच प्रतिष्ठीं ज्ञान ॥ ९१ ॥ <br>
तयाच्या अहंकाराचा करणें जय । सुतराम् तुज कठीण न होय । <br>
आपेंआपचि होय क्षय । ज्ञानोदय होतां ॥ ९२ ॥ <br>
विज्ञान बाणतां अभिन्नपणीं । आपेंआप अहंकाराची हानि । <br>
तस्मात् रिपु मारणें चर्चा समरांगणीं । अति सुगम असे ॥ ९३ ॥ <br>
अथवा अहंकारचि हा दुर्मति । ज्याची देहबुद्धि परदारेशीं अखंडरति । <br>
तो मारिशील तूं निश्चित । तूं आत्मा प्रगट होतां ॥ ९४ ॥ <br>
रज्जू प्रगटतां सर्प लोपे । तेवीं आत्मा प्रगटतां चिद्‍रूपें । <br>
अहंकार मरेल सपडपेण् । परिवारासहित ॥ ९५ ॥ <br>
कामादि मोहमदिरा प्याले । त्यांत शमदमें निर्बळत्व पावले । <br>
जेधवां वैराग्यादि उठती वीर भले । तेधवां छिन्नभिन्न करिती ॥ ९६ ॥ <br>
तस्मात् याचें मारणें अतिसुगम । कठीण न मानी अगा हे राम । <br>
अधिकारियासी बोध परम । ब्रह्मात्मैक्य ज्ञान ॥ ९७ ॥ <br>
अनधिकारी खळ पाखण्डी । म्हणितले जे ते परते सांडी । <br>
तयाची कोण दशा परवडी । होईल ते सांगूं ॥ ९८ ॥ <br></div><br clear="left">
<div class="shl2">
<br>
अधर्मे निरतः शत्रुः भाग्येनैव हि लभ्यते ॥ ३२ ॥ <br>
अधीतदह्र्मशास्त्रोऽपि सदा वेदरतोपि वा । <br>
विनाशकाले संप्राप्ते धर्ममार्गाच्च्युतो भवेत् ॥ ३३ ॥ <br></div><br clear="left">
<div class="ovi2"><br>
सदां अधर्माच्या ठायीं तर । शत्रुत्वें भाग्य कैसा पावत । <br>
जरी तो झाला वेदशास्त्र अधीत । अथवा रत धर्मकर्मीं ॥ ९९ ॥ <br>
जोवरी संचिताची उन्नती । तों काळ प्रारब्ध भोगील नराकृति । <br>
जेधवां विनाशकालाची होय प्राप्ति । तेधवां च्युति सर्व धर्मा ॥ ३०० ॥ <br>
आपुला निजधर्म ब्रह्मानुभव । सांडून घेतला देहबुद्धिभाव । <br>
करितांही वर्णाश्रमाचार त्या नांव । अधर्म निश्चयेंशीं ॥ १ ॥ <br>
ते ज्ञानियाचे सदा मत्सरी । प्रवर्तती शत्रूचीये परी । <br>
तयासी मोक्षसंपत्ति कैशी वरी । दुर्मिळ भाग्यहीना ॥ २ ॥ <br>
जरी वेदशास्त्री संपन्न । ब्रह्मवार्तेचे ठायीं निपुण । <br>
त्यासी न चुके जन्ममरण । मोक्ष कल्पांती नव्हे ॥ ३ ॥ <br>
अथवा वर्णाश्रमधर्मीं रत । स्वाहा स्वधादि कर्में आचरत । <br>
परी ज्ञानेवीण तें व्यर्थ जात । स्वहित नव्हे ॥ ४ ॥ <br>
मनुष्ययोनीं असे जोंवरी । नानाप्रकारें कर्में करी । <br>
तो देह निमतां त्या बराबरी । धर्मही च्युत होय ॥ ५ ॥ <br>
नानायोनीसी जीव पावतां । वर्णधर्माची हे नसे वार्ता । <br>
तरी मह्ग निजधर्म मोक्षप्रदाता । दुरिच्या दुरी राहे ॥ ६ ॥ <br>
अथवा कल्पांत जरी प्राप्त जाहला । तेव्हां नाश होय सर्व जीवांला । <br>
परी अज्ञान उरतां नाहीं सुटला । उत्पत्तीकाळीं जन्मे ॥ ७ ॥ <br>
ऐसे निजधर्मा जे मुकती । तयां कैची ज्ञानप्राप्ती । <br>
भोगिल्याच भोगिती पुनरावृत्ति । अनंत कल्पवरी ॥ ८ ॥ <br>
 ऐशियासी सोडवीन जें म्हणितलें । तें सांडी येच क्षणीं वहिलें । <br>
 अधिकारी जे उत्तम असती भले । ते उपदेशिले पाहिजेती ॥ ९ ॥ <br>
तयासी उपदेशमात्रें ज्ञान होय । स्वरूपभिन्नता पावती निःसंशय । <br>
त्यांचा अहंकार मरेल उपाय । दुसरा न लगे ॥ ३१० ॥ <br></div><br clear="left">
<div class="shl2">
<br>
पीड्यंते देवताः सर्वाः सततं येन पापिना । <br>
ब्राह्मणा ऋषयश्चैव  तस्य नाशः स्वयं स्थितः ॥ ३४ ॥ <br></div><br clear="left">
<div class="ovi2"><br>
अति दुष्टें या पापियानें । देव ब्राह्मणासी पीडा करणें । <br>
ऋषि तपस्वियां पीडितां होणें । स्वतांचि नाश याचा ॥ ११ ॥  <br>
अहंकार देवासी लागला । एकही ब्राह्मण नाही सोडिला । <br>
ऋषि तपस्वियां घोळसी वहिला । हटकून बळें ॥ १२ ॥ <br>
ऐशी या दुष्टाची करणी । चालत आली पूर्वींपासोनी । <br>
पाप पुण्य मार्गीं योजी सर्वांलागूनी । तरी हा शिरोमणी पापिया ॥ १३ ॥ <br>
याचा नाश म्यां पूर्वीच योजिला । कीं हा ज्ञानेंचि पावेल अवसानाला । <br>
तो प्रसंग आजि उभा राहिला । तुझे माझे संवादें ॥ १४ ॥ <br>
हा संवाद अधिकारिया श्रवणीं पडे । तत्क्षणीं अहंकाराचें होय मडे । <br>
जयाची कृती जे तयाचि पुढे । आपेंआप उभी राहिली ॥ १५ ॥ <br>
तस्मात् हा मरे कैसा अहंकारु । हा संशयचि कांहीं नको करूं । <br>
मी प्रसन्न झालिया शिवसद्‌गुरु । ज्ञान प्राप्ति साधकां ॥ १६ ॥ <br>
आणिकही तुवां होतें पुशिले । कीं कामादि मत्त केवीं जातील जिंकिले । <br>
कारण मी एकट बंधुसहित उगले । युद्धीं जय कैसे पावूं ॥ १७ ॥ <br>
तरी अवधारीं निश्चयेशीं । सर्व मनोरथ जाती सिद्धीसी । <br>
वर्तणूक करीं सांगेन तैशी । तरीं जय पावसी निश्चयें ॥ १८ ॥ <br></div><br clear="left">
<div class="shl2">
<br>
किष्किंधानगरे राम देवानां अंश संभवाः । <br>
वानरा बहवो जाता दुर्जया बलवत्तराः ॥ ३५ ॥ <br></div><br clear="left">
<div class="ovi2"><br>
अगा हे रामा किष्किंधानगरीं । देवांचे अंश उद्‍भवले निर्धारीं । <br>
बहुत वानरें झाली बलाढ्य भारी । दुर्जय एकाहून एक ॥ १९ ॥ <br>
किष्किंधा म्हणजे योगारूढता । जया साधकाचे उद्‍भवली चित्ता । <br>
तेथें प्रगटल्या सर्व देवता । ममाज्ञेंकडूनी ॥ ३२० ॥ <br>
दशेंद्रियांचे दहा देव । चतुष्ट्यांचे चार स्वभाव । <br>
ते बलाढ्य असती स्वयमेव । रजोगुणा नाटोपती ॥ २१ ॥ <br>
माझें आज्ञेने शमदमयुक्त । जे कदां कामादिकां नावरत । <br>
दुर्जय असती ते समस्त । विषयरहित सर्वदां ॥ २२ ॥ <br>
मुख्य सूर्य आत्मा जगाचा । जो का दैवत असे चक्षूचा । <br>
तोचि सुग्रीव भाव जयाचा । सर्वांचा राजा ॥ २३ ॥ <br>
पर्मार्था मुख्यचि भावचि पाहिजे । भावार्थेंचि साधकें परपार पाविजे । <br>
परी त्याचा बंधु अभाव वधिजे । अस्तित्वें प्रगटुनी तुवां ॥ २४ ॥ <br>
मग तया अधीन सर्व देव । परमार्थाचें साह्य करिती सदैव । <br>
तेंचि बोलिजे कांहीं अभिनव । साधकें चित्तीं धरावया ॥ २५ ॥ <br>
आणिक एक तुवां मागें । पुशिले होतें रामाअंगें । <br>
देवांशीं परमार्थ कां न घडे वेगें । मानव तनु वांचोनी ॥ २६ ॥ <br>
तरी रामा देव हे अवयवरहित । इच्छेसारिखे मात्र व्यक्ति धरिती समस्त । <br>
म्हणोनि यांसी रहावया सतत । स्थळ पाहिजे ॥ २७ ॥ <br>
नरतनू ऐसें जरी स्थळ मिळे । आणि भावार्थ सुग्रीवा राज्यपद सोहळे । <br>
तरी मग सर्व इंद्रियदेवतागण उफाळे । परमार्थाकडे ॥ २८ ॥ <br>
यास्तव नरदेहींच ज्ञान जोडे । गुरुशास्त्रविचार तेथेंचि आतुडे । <br>
देहावीण परमार्थ हा न घडे । या हेतू सर्वथा देवां ॥ २९ ॥ <br>
असो आतां देव साह्य करिती । अधिकारियाचा परमार्थ बळाविती । <br>
तेंचि ऐकें गा रामा सुमति । कांहीं एक बोलूं ॥ ३३० ॥ <br></div><br clear="left">
<div class="shl2">
<br>
साहाय्यं ते करिष्यंति तैर्बध्वा च पयोनिधिम् । <br>
अनेकशैलसंबद्धे सेतौ यान्तु बलिमुखां ॥ ३६ ॥ <br></div><br clear="left">
<div class="ovi2"><br>
ते तुझें सर्व साहाय करिती । अनेक पर्वतें पयोनिधी बांधिती । <br>
तये सेतूवरून जाती निगुती । सैन्यें वानरांची ॥ ३१ ॥ <br>
पाहें पा माझीच दुसरी प्रतिमा । विवेकसखा मारुती नामा । <br>
तो स्वानुभूतीची शिद्धि नेमा । आणिल मोहसागर लंघूनी ॥ ३२ ॥ <br>
प्रपंचाचें सत्यत्व जे सखया । हाचि अहंकाराचा पुत्र अखया । <br>
निजहस्तें पाववील क्षया । आत्मानात्म निवडितां ॥ ३३ ॥ <br>
पुढें संशय हाचि जंबुमाळी । मननीं खांदी त्याची मुळी । <br>
आळस प्रमादादि घालील पाताळीं । प्रधान पुत्रादि ॥ ३४ ॥ <br>
हा परमार्थदळीं महाशूर । या समान नाहीं दुजा वीर । <br>
परी यासी मिळाला पाहिजे सहोदर । वैराग्यरूपें लक्ष्मण ॥ ३५ ॥ <br>
दोघे वीर असतां गाढे । सर्व सैन्यासी बळ चढे । <br>
कामक्रोधाचें होईल मडें । यां देखतां क्षणीच ॥ ३६ ॥ <br>
अभ्यास हा नळ जिमूती । तो मार्ग करील मोहसागरावरुती । <br>
शास्त्रार्थ संमती नाना पर्वत मीनती । तितुके तरती त्या हातें ॥ ३७ ॥ <br>
नानामतवाद साधकां बुडविती । परी अभ्यासनळाहातें तरती । <br>
वृत्तीचे तरंग हे सान वानर आणिती । पर्वतनिरूपण भूवरिचें ॥ ३८ ॥ <br>
ऐसा साधनसेतु मोहसागरीं । सिद्धी जाईल अभ्यासा करीं । <br>
शमदमादि हे वानर महा भारी । त्यावरी गर्जत चालती ॥ ३९ ॥ <br>
बहुबोलणें कासया आतां । मी शिवगुरु साधकां प्रसन्न होतां । <br>
लहानसा वृत्तितरंगवानर उठतां । मारीन म्हणे अहंकारा ॥ ३४० ॥ <br>
असो ऐसे तुजला देव । साह्य होतील <br>
<br>
ओव्या  ३४१  ते  ३६६  असलेले  एक  पान  गहाळ   आहे  <br>
<br>
ऐसा तूं मज भेटलासी । तरी मी अतिप्रसन्न असें तुजसी । <br>
आपुलें निगगुरुत्व सहजत्वेंशीं । दिधलें हें घेई ॥ ६२ ॥ <br>
अहंकार ज्या क्षणीं उत्पन्न झाला । त्या क्षणींच हा बोध म्यां निर्मिला । <br>
शिष्याकरितांचि गुरु नाम मजला । अनादीच असे ॥ ६३ ॥ <br>
या अहंकारा तरी मीच अधिष्ठान । मजहून कांहींच नसे भिन्न । <br>
आणि उत्पत्ति स्थिति लय आधीन । माझियाचि असे ॥ ६४ ॥ <br></div><br clear="left">
<div class="shl2">
<br>
अथवा किं बहूक्तेन मयैवात्पादितं जगत् । <br>
मयैव पाल्यते नित्यं मया संर्‍हीयतेऽपि च ॥ ३९ ॥ <br></div><br clear="left">
<div class="ovi2"><br>
अथवा बहु कासया बोलणें । म्यांचि जग सारे उत्पन्न करणें । <br>
म्यांचि स्थित्इकाळीं पाळणें । शेवटीं ग्रासणें म्यांचि तया ॥ ६५ ॥ <br>
मागां हें रूपकें वर्णन केलें । तेंचि पक्षांतरे स्पष्ट यथार्थ बोलूं वहिलें । <br>
यास्तव शब्दासी उच्चारिलें । हें रूपक पुरे आतां ॥ ६६ ॥ <br>
अथवा भिन्नभिन्न परोक्षरीती । व्यर्थचि विस्तारें बोलिल्या असती । <br>
हे पुरे आतां वचनोक्ति । रहस्य ऐक सांगूं ॥ ६७ ॥ <br>
अहंकारादि देहांत जग । आणि शिष्यगुरुत्व नामाचें सोंग । <br>
हें सर्व मीच असे अभंग । तिहींही काळीं ॥ ६८ ॥ <br>
ऊर्णनाभीच असे एकला । स्व‍इच्छेनें तंतु निर्माळ केला । <br>
आणि एकटचि वरी क्रीडता झाला । शेवटीं ग्रासून एकट उरे ॥ ६९ ॥ <br>
तेवीं म्यांचि आपले इच्छेंकडून । सर्व जडचंचळ केलें निर्माण । <br>
स्थिति सर्वांची माझिया आधीन । शेवटीं ग्रासून मीच उरें ॥ ३७० ॥ <br>
उत्पत्तिपूर्वीं मी परिपूर्ण । निर्विकार सच्चिदानंदघन । <br>
तोचि मायावशें झालों सगुण  साकार जगरूपें ॥ ७१ ॥ <br>
मीच ब्रह्मरूपें उत्पत्तिकर्ता । विष्णुरूपें झालों पाळिता । <br>
रुद्ररूपें संहारिता । भिन्नभिन्न गुणांस्तव ॥ ७२ ॥ <br>
तस्मात् अहंकारादि चंचळ । जितुकीं तत्त्वेंही सकळ । <br>
मीच असें परिपूर्ण केवळ । अलंकारीं सुवर्ण जेवीं ॥ ७३ ॥ <br>
आणिक पंचभूतें चारीखाणीं । पिण्डब्रह्मांडरूप दिसती लोचनीं । <br>
देव दानव मानव मिळूनि । स्थावर जंगमही मीचि ॥ ७४ ॥ <br>
शिष्यगुरु जीवशिव । जितुकें उद्‍भवलें रूपनांव । <br>
तें तें मीच असे सर्व । अस्तिभाति प्रियरूपें ॥ ७५ ॥ <br>
जीवरूपा मज झालें अज्ञान । तेव्हां अहंकारादिकीं घेतलों वेष्टून । <br>
ऐसा शिष्य मी होतां निर्माण । गुरुत्वेंही मी प्रगटलों ॥ ७६ ॥ <br>
ज्ञानें अज्ञान निरसिलें । भेदरूपासी अभिन्नत्व दिधलें । <br>
तत्क्षणींच अहंकारादि मेले । माझिया बोधासरिसे ॥ ७७ ॥ <br>
तस्मात् अहंकारादि म्यां केले उत्पन्न । मीच देहबुद्धि तोंवरीं करीं पाळण । <br>
प्रबोध समयीं पावती मरण । माझिया हातें ॥ ७८ ॥ <br>
मजवरी अहंकाररावणादि मातले । तेव्हां आत्मा हें रामरूप म्यां धरिलें । <br>
माझिया स्वानुभूती सीतेसि हरिलें । दुष्ट अहंकारें ॥ ७९ ॥ <br>
तेथें शिवगुरु मीच प्रगटून । बोधास्त्रज्ञान हें प्रयोजून । <br>
अहंकारादि मारिले निपटून । मी स्वानुभूती पावून सुखी झालों ॥ ३८० ॥ <br>
ऐसा हा अनादीच खेळ । होत चालिला असे सकळ । <br>
आजि नवा करणें लागे केवळ । ऐसें नाहीं ॥ ८१ ॥ <br></div><br clear="left">
<div class="shl2">
<br>
अहमेको जगन्मृत्युः मृत्योरपि महीपते । <br>
ग्रसेऽहमेव सकलं जगदेतत् चराचरम् ॥ ४० ॥ <br></div><br clear="left">
<div class="ovi2"><br>
मीच मृत्यु जगाचे मृत्युचा । हे महीपते जाणसी तुं साचा । <br>
ग्रास करितसें चराचरांचा । जग हें जितुकें ॥ ८२ ॥ <br>
चराचररूपें जग निर्मिलें । यासी संहर्ते यमादि योजिले । <br>
अथवा नेणिवेसी नांव ठेविलें । मृत्यु म्हणोनि ॥ ८३ ॥ <br>
उत्पन्न होऊन रहावें अमुक वेळ । सरतां नासावें त्या नांव काळ । <br>
ऐसा हा जगाचा मृत्यु केवळ । त्यांचाही काळ मी असे ॥ ८४ ॥ <br>
तस्मात् यम नेणीव विलंब वेळ । मजमाजी लय पावती सकळ । <br>
म्हणोन काळाचाही महाकाळ । आणि मीच मृत्यूचा मृत्यु ॥ ८५ ॥ <br>
तेथें अहंकारादि हे बापुडें । कैसे उरतील जडत्वें मडें । <br>
अज्ञानासहित ज्ञान जाऊन रोकडे । पडती माझिया मुखीं ॥ ८६ ॥ <br></div><br clear="left">
<div class="shl2">
<br>
मम बक्त्रगताः सर्वे राक्षसा युद्धदुर्मदाः । <br>
निमित्तमात्रं त्वं भूयाः कीर्तिमाप्स्यसि संगरे ॥ ४१ ॥ <br>
इति श्रीपद्‌मपुराणे शिवगीतासूपनिषत्सु ब्रह्मविद्यायां योगशास्त्रे <br>
शिवराघवसंवादे रामदिव्यास्त्रप्राप्तिर्नाम पंचमोऽध्यायः ॥ ५ ॥ <br></div><br clear="left">
<div class="ovi2"><br>
अतियुद्धदुर्मद जरी झाले । हे राक्षस सर्व माझ्या मुखीं पडले । <br>
तरि तूं निमित्तमात्र होईं वहिलें । कीर्ति पावसी संग्रामीं ॥ ८७ ॥ <br>
हे अहंकारादि राक्षस । माझिया मुखींचा असती ग्रास । <br>
गिळिले कांहीं गिळीन यांस । उरों नेदी सर्वथा ॥ ८८ ॥ <br>
लयकाळ हेंचि माझें मुख । जडचंचळ पापपुण्य सुखदुःख । <br>
गिळीत असे मी अशेख । कांहीं उरो नेदी ॥ ८९ ॥ <br>
तस्मात् रामा म्यां हे मारिले । अतिदुर्मद जेहीं सर्वां पीदिलें । <br>
आतां प्रेतरूपें जे असती उरले । ते तूं मारीं निरूपणयुद्धीं ॥ ३९० ॥ <br>
शिष्यभूमि हे रणांगण । तेथें अहंकारादि दुष्ट दुर्जन । <br>
तुवां निरूपणमिषें मांडून ठाण । अभेदज्ञान‌अस्त्र योजीं ॥ ९१ ॥ <br>
ते आपण मडीं झाले ते भस्मतीं । तूं निमित्तमात्र घेईं कीर्ति । <br>
कीं जीवसंघ सोडविला निश्चितिं । श्रीरामें अवतरोनी ॥ ९२ ॥ <br>
येथें तुज नाहीं गा संकट । जय पावशील तूं अवीट । <br>
तरी बोलिल्या रीतीं करीं प्रगट । गुरुत्व अधिकारिया ॥ ९३ ॥ <br>
येथें कोणी शंका करिती । कीं निर्विकारचि विकारलें निश्चितीं । <br>
तरी विकाराचे सर्व धर्म लागती । । निर्विकारासी ॥ ९४ ॥ <br>
तरी अवधारा निश्चयेंशीं । विकार झाला नाहीं सत्यत्वेशीं । <br>
तरी ते विकारवार्ता लागे कैशी । निज परब्रह्मीं ॥ ९५ ॥ <br>
पाणियावरीच उमटतीं । ओआणिरूपचि तरंग असती । <br>
परी उद्‍भव लय आणि स्थिति । तरंगाची तरंगा ॥ ९६ ॥ <br>
उद्‍भवतां पाणी नाहीं जन्मलें । राहतां पाणी नाहीं राहिलें । <br>
निमतां पाणी नाहीं मेलें । तैसेंचि असे ॥ ९७ ॥ <br>
तेवीं मजवरी भासलें जग । जग तेंचि माझें निजांग । <br>
परी जग विकाराचें सोंग । मज नाहीं स्पर्शलें ॥ ९८ ॥ <br>
जग उद्‍भवें मी उद्‍भवेंना । स्थितीकाळीं मज स्थिती असेना । <br>
लय होतां तरी नासेना । असें तैसा असें ॥ ९९ ॥ <br>
चराचराचा मी नाशकर्ता । ऐसें हें निरूपिलें असतां । <br>
येथेंही कोणी होईल शंकिता । कीं हत्त्या लागे सर्वांची ॥ ४०० ॥ <br>
तरी अवधारा एकाग्रमना । मी काय मारीतसें हातें कवणा । <br>
ते आपणचि पावती मरणा । स्वकीयकर्में ॥ १ ॥ <br>
अथवा म्यां स्वहस्तें जरी मारिले । तरी मज पाप नाहीं घडलें । <br>
हें सर्व उत्पन्न जरी केलें । तरी पुण्य नातळें ॥ २ ॥ <br>
पापपुण्या नातळें मी एक ईश्वर । ऐसें नव्हे नातळती ज्ञाते नर । <br>
अलिप्त मानवी ज्ञाते येर । तरी मज लिप्तता कोठोनी ॥ ३ ॥ <br>
जयाशीं सर्वत्रीं मिथ्यादृष्टि । अस्तिभातित्वें देखे सृष्टी । <br>
तेथें अहंतेवीण कर्तृत्वाची गोष्टी । बोलोंचि नये ॥ ४ ॥ <br>
हे मरती यांतें मी मारिता । ऐसें दृढ झालें ज्याचें चित्ता । <br>
तोचि पापपुण्याचा विभागी तत्त्वतां । चोरी न करितां दंड पावे ॥ ५ ॥ <br>
ज्ञानियासी जग हें सारें । स्वप्न जागरींही न दिसे खरें । <br>
जेवीं भिंतीवरील चित्रें । पुशितां पाप कैचें ॥ ६ ॥ <br>
ब्राह्मण गायी आदि करूनी । भिंतीशीं काढितां पुण्य कोण मानी । <br>
तरी पुशितां सत्यत्वें पापालागूनी । अधिकारी होय ॥ ७ ॥ <br>
तेवीं जग जरी सत्यत्वें असावें । तरी तें मरेल येणें मारावें । <br>
असो ज्ञात्यासीही क्रियमाण न संभवें । मज ईश्वरा कैचें ॥ ८ ॥ <br>
तस्मात् अहंकारादि देहांत । झालेंचि नाहीं हें किंचित । <br>
नामरूपासी कल्पिलें द्वैत । तें तरी नासत ज्ञानमात्रें ॥ ९ ॥ <br>
जागें करितां कवणा एकासी । स्वप्नसृष्टी संहारे आपैशी । <br>
तैसें अधिकारियां ऐक्यत्वें बोधिशी । अहंकारादि अम्रती तेव्हांचि ॥ ४१० ॥ <br>
रज्जु ज्याक्षणीं ओळखिला । तेधवांचि सर्प मरण पावला । <br>
ऐक्यज्ञानें जो पूर्ण बोधिला । तेथें द्वैत कदां नुरे ॥ ११ ॥ <br>
तस्मात् रामा हें उत्पन्न नाहीं झालें । झालें वाटे तें प्रेतरूप फोलें । <br>
हेंचि मारी प्रबोधून वहिलें । निमित्तमात्रे होईं ॥ १२ ॥ <br>
ऐशी हे शिवगुरूची वाणे ऐकतां । राम म्हणे कृतकार्य झालों आतां । <br>
सिद्धी गेलें सर्व मनोगता । पावावयाचें पावलों ॥ १३ ॥ <br>
यास्तव साष्टांग करी दण्डवत । सफळ झाला जी मनोगत । <br>
सहस्रनामेंशीं असे स्तवीत । वारंवार नमीतसे ॥ १४ ॥ <br>
सूत म्हणे शौनकादिकांसी । सावधान असा कीं कथेसी । <br>
राम कष्टला ज्या कारणासी । तो मनोगत सिद्ध झाला ॥ १५ ॥ <br>
केवळ रामाचा हा मनोगत । ऐसें न माना सहसा चित्तांत । <br>
सर्व जीवांशी मोक्ष प्राप्त होत । शिवगुरु प्रसादें ॥ १६ ॥ <br>
एवं हें रूपकेंशीं वर्णन केलें । पंचाध्यायाचें निरूपण झालें । <br>
ऐसें हें जया साधकांसी घडलएं । ते रामरूप होती ये देहीं ॥ १७ ॥ <br>
तस्मात् रामाचें करणें असें हितुकें । तें दृष्टांनीं करूनियां साधकें । <br>
अध्यात्मसाधन निश्चयात्मकें । अंगें अभासावें ॥ १८ ॥ <br>
तेंचि बोलिजेल कांहींसें । सावधान असावें दृढ मानसें । <br>
जेणें निरूपणें पुन्हा अनुवाद होतसे । पंचाध्यायाचा ॥ १९ ॥ <br>
राम जेवीं सूर्यवंशीं अवतरला । तैसाचि हा जीव नरदेहीं जन्मला । <br>
राम पित्याचि आज्ञा पाळिता झाला । तेवीं वेदाज्ञा मानावी ॥ ४२० ॥ <br>
रामें जेवीं राज्य त्यागिलें । तेवीं प्रपंचा पाहिजे नातळलें । <br>
रामें भरतासी राज्य समर्पिले । तेवी कीजे प्रारब्धाधीन ॥ २१ ॥ <br>
राम वनासी जैसा निघाला । तेवीआं एकांत पाहिजे सेविला । <br>
रामें ताटकेचा घोट भरिला । तेवी आशा हे मारावी ॥ २२ ॥ <br>
रामें केलें म्खरक्षण । तेवीं रक्षावें धर्माचरण । <br>
ऋषिसंघामाजी रामाचें वर्तन । तेवीं सत्संग धरावा ॥ २३ ॥ <br>
रामाची सीता रावणें हरिली । जीवाची स्वानुभूति अहंकारें नेली । <br>
रामें सीतावियोगाची खंती केली । तेवी असावी तळमळ ॥ २४ ॥ <br>
राम अगस्तीची करी प्रार्थना । तेफ़्वीं शरण जावें साधूजना । <br>
अगस्ति कथिता झाला साधना । तेवीं संतखुणा सांगती ॥ २५ ॥ <br>
रामासी साह्य असे लक्ष्मण । साधकें वैराग्याचें संरक्शण । <br>
रामें जेवीं केलें अनुष्ठान । तेवीं साधनचतुष्टय व्हावें ॥ २६ ॥ <br>
रामें जैसा निग्रह केला । तेवीं निश्चय पाहिजे दृढ धरिला । <br>
रामें स्वकीय देह कष्टविला । तेवीं कायेनें गुरुसेवा ॥ २७ ॥ <br>
राम सहस्रनामातें उच्चारी । तेवीं गुरुभजन अहोरात्रीं । <br>
राम शिवध्यानीं तत्पर अंतरीं । तेवीं ध्यान गुरूचें ॥ २८ ॥ <br>
कष्टांती रामा शिव भेटला । तेवीं सद्‌गुरु साधकां मिळेल वहिला । <br>
शिव रामासी अभय देता झाला । तेवीं गुरु अभय देती ॥ २९ ॥ <br>
शिवाच्या कृपें पाशुपतास्त्र । राम पावलासे स्वतंत्र । <br>
तेवीं अभेदज्ञान वस्तुतंत्र । गुरुमुखें पावावें ॥ ४३० ॥ <br>
सर्व देवीं रामा अस्त्रें दिधलीं । तेवीं इंद्रियें पाहिजेत्ति साह्य झालीं । <br>
रामास्तव देव वानरें जन्मलीं । तेवीं शमदमादि प्राप्ति ॥ ३१ ॥ <br>
सुग्रीव सखा झाला रामासी । तेवीं भाव असावा साधकांसी । <br>
रामें बाणें निवटिलें वाळीसी । तेवीं मनें वधावा अभाव ॥ ३२ ॥ <br>
सीताशुद्धी मारुती हातीं । तेवीं विवेकें ठायीं पाडावी स्वानुभूति । <br>
राम वानरेंशीं दक्षिणे चालती । तेवीं प्रत्यगावृत्ति साधकां ॥ ३३ ॥ <br>
रामासी बिभीषण शरण आला । तेवीं सत्वगुण पाहिजे साह्य झाला । <br>
रावणवधाच्या खुणा सांगेल वहिला । तेवीं साधनमार्ग दावील ॥ ३४ ॥ <br>
सेतु बांधिला नळाचे हातीं । तेवीं अभ्यासें दृढ व्हावी साधन संपत्ति । <br>
राम उतरला समुद्राप्रति । तेवीं मोहाचे पार जावें ॥ ३५ ॥ <br>
रामासी युद्ध करावें हे दिनरातीं । तेवीं श्रवणमननीं असावी दृढमति । <br>
राम उठावला त्रिकुटावरुती । तेवी देहत्रया जिंकावें ॥ ३६ ॥ <br>
हेवीं शिष्टाई केली अंगदें । तेवीं अहंकारा बोधावें संवादें । <br>
राम वानराच्या वर्ते छंदें । तेवीं वृत्ती असावी परमार्थीं ॥ ३७ ॥ <br>
देवांतक नरांतकादि वधावे । रेवीं अधैर्यादि उरों न द्यावें । <br>
अतिकाया वधिला आधीं स्वभावें । तेवीं लोभ आधी निवटावा ॥ ३८ ॥ <br>
राम कुंभकर्नाचा करी संहार । तेवीं न द्यावा तम अहंकार । <br>
कुंभ निकुंभ मारिले त्याचे पुत्र । तेवीं आळस प्रमाद दवडावे ॥ ३९ ॥ <br>
इंद्रजित मेला लक्ष्मणा हातीं । तेवीं वैराग्यें कामाची समाप्ती । <br>
त्रिशिरासी मारीतसे मारुती । तेवी क्रोधासी विवेक ॥ ४४० ॥ <br>
रावणश्कति मारील लक्ष्मणा । तेवीं वैराग्य जरी पावे अवसाना । <br>
मारुती आणिता झाला गिरीद्रोणा । तेवी विवेक जीववी ॥ ४४१ ॥ <br>
रामें वधिला जेवीं रावण । तेवीं रज अहंकाराचें निर्दळण । <br>
बिभीषणासी राज्य दे आपण । तेवीं सत्त्वगुणा प्रतिष्ठिजे ॥ ४२ ॥ <br>
रामासी सीता प्राप्त झाली । तेवीं स्वानुभूति आत्मया मीनली । <br>
रामासी कृतकार्यता वाटली । तेवीं साफल्यता साधकां ॥ ४३ ॥ <br>
राम पुष्पक विमानीं बैसला । तेवीं अपरोल्षारूढ साधक झाला । <br>
राम अयोध्येसी पावला । तेवीं अभयपदीं साधक ॥ ४४ ॥ <br>
रामाचें अवतारकृत्य संपलें । तेवीं साधकाचें साधन गळालें । <br>
कृतकृत्य पावावयाचें पावले । उभयतांही ॥ ४५ ॥ <br>
रामें निष्कंटक राज्य केलें । तेवीं साधकें जीवन्मुक्तिसुख भोगिलें । <br>
राम जेवीं निजधामाप्रति गेले । गेवीं विदेह कैवल्य साधकां ॥ ४६ ॥ <br>
ऐसी रामाची हे देहक्रिया । जगदोद्धारचि असेधिया । <br>
आचरेल जो साधक त्याची माया । देशधडी होय ॥ ४७ ॥ <br>
तस्मात् रामाचा जो अवतार । लोकहितार्थचि निर्धार । <br>
जेवीं प्रतिदिनीं भ्रमें दिनकर । लोकोपकारास्तव ॥ ४८ ॥ <br>
तो राम सीता हरिली म्हणोनी । शोक करीत हिंडे वनीं । <br>
प्रसन्न करूनिया शूलपाणी । रावणवध इच्छी कैसा ॥ ४९ ॥<br>
कोठें सीता कोणें नेली । हें स्वप्नींहीं रामा न पडे भुली । <br>
म्हणावें सीतेप्रीत्यर्थ साधना केली । तरी रावणवध काय अशक्य ॥ ४५० ॥ <br>
रामायणरूप क्रिया वाल्मीक । भविष्य बोलिलासे निश्चयात्मक । <br>
तें तें संभवेलचि अवश्यक । तया प्रयत्‍न कासया ॥ ४१ ॥ <br>
पिष्टपेषणचि करावें । कीं झालें तएं पुनः संपादावें । <br>
साध्य तेंचि कासया साधावें । तें आधींच सिद्ध ॥ ५२ ॥ <br>
तस्मात् सीतेचें करूनि निमित्त । राम हा जगदोद्धार असे करीत । <br>
पाशुपतास्त्र करून घेतलें प्राप्त । शिवप्रसन्नत्वें प्रसाद ॥ ५३ ॥ <br>
ज्या अभेदज्ञानाची होतां प्राप्ति । अहंकारादि स्वयेंचि नासती । <br>
आत्मयाची स्वकीय अनुभूती । लब्फ़्ध होय ॥ ५४ ॥ <br>
तस्मात् रूपकेंशी जें वर्णिकें । हें युक्तचि असे जाणावें वहिलें । <br>
अन्यथा नव्हे नव्हे पाउलें । साक्षी श्रीगुरूचीं ॥ ५५ ॥ <br>
भस्म तेंचि पूर्ण विज्ञन । पाशुपता नाम अभेद ज्ञान । <br>
यासी पुसेल कोणी प्रमाण । तरी अवधारा ॥ ५६ ॥ <br>
श्रुति अनुभूति आणि युक्ति । येणें प्रमाणें बोलतां काय भीति । <br>
अन्यथा केवीं होईल मुक्ति । भस्म चर्चनें ॥ ५७ ॥ <br>
भस्म चर्चनेंचि मोक्ष होय । त्री ’ज्ञानादेव’ श्रुति हे वायां जाय । <br>
भस्में मुक्त झाला या अनुभूती काय । आणि युक्तीही नाढळे ॥ ५८ ॥ <br>
ज्ञानादेव कैवल्यप्राप्ति । ज्ञात्वादेवं सर्वपाशान् भिन्नत्ति । <br>
ऐशा अनंत असती श्रुति । तस्मात् ज्ञानेंचि मोक्ष ॥ ५९ ॥ <br>
आपण ब्रह्म ज्याक्षणीं कळलें । त्याक्षणीं अज्ञान सकार्य नासलें । <br>
हें जीवन्मुक्तिसुख प्रत्यया आलें । बहू ज्ञात्याच्या ॥ ४६० ॥ <br>
सर्प झाला होता जो अंधारीं । तो दिवा लावून ओप्ळखितां दोरी । <br>
नासला मेला हे युक्ति खरी । दुजा उपाय या नाहीं ॥ ६१ ॥ <br>
भस्मेंचि जरी मोक्ष झाला । तरी या तिहीं प्रतीतीसी बाध आला । <br>
अमुक प्रमाण असतांही भस्माला । अर्थवाद म्हणावे ॥ ६२ ॥ <br>
तैसें जें हें रूपक वर्णिकें । याशी अर्थवाद कवण बोले । <br>
तिहीं प्रतीतीनें घेतलें । तें अन्यथा नव्हे ॥ ६३ ॥ <br>
भस्मचि विज्ञान या प्रमाणही नसतां । बाध नसे रूपक वर्णितां । <br>
स्वानुभूतीसी म्हणतां सीता । तरी वांकडें काय ॥ ६४ ॥ <br>
प्रतीतीवीण अर्थ केले । सप्रमाण दशधा घेतले । <br>
परी तें पांडित्यचि होतसे फोलें । स्वानुभवापुढें ॥ ६५ ॥ <br>
असो तृप्ति पावावी करितां भोजन । नामजप तो कासया शीण । <br>
बोलिलें रूपकेंशीं जें निरूपण । येणें सुटती जीव ॥ ६६ ॥ <br>
बोलिल्या परी जे जे युक्ति । आचरतील जीव स्वानुभव प्रतीती । <br>
ते रामचि निजांगें होती । सुख भोगिती मुक्तीचें ॥ ६७ ॥ <br>
ऐसें पंचमाध्यायाचें निरूपण । याचि नांवें अध्यात्म रामायण । <br>
अध्यात्म म्हणजे आपुलें कथन । आत्मरूपाचें ॥ ६८ ॥ <br>
राम कोणी एक अवतरला । तेणें समुद्र उल्लंघून रावण मारिला । <br>
ऐशिया परोक्षज्ञानाला । अध्यात्म न मानिती संत ॥ ६९ ॥ <br>
आपणचि राम निजांगें व्हावें । अहंकारा वधून स्वानुभूतीस आणावें । <br>
याचि नांवें अध्यात्म बोलावें । हें ठावें ज्ञानियां ॥ ४७० ॥ <br>
असो येरांशीं आम्हां नाही चाड । शब्दशास्त्राची नसे भीड । <br>
या बोबडिया बोलाचें कोड । संतसद्‍गुरूसी ॥ ७१ ॥ <br>
अथवा साधक मुमुक्षु भले । जे परमार्थ मार्गासी लागले । <br>
तेचि या अवलोकिती उगले । विश्वास ठेवूनी ॥ ७२ ॥ <br>
शिवेंचि आपण वर दिधला । जो का गुरुपदीं विश्वासला । <br>
तोचि ज्ञानद्वारां पावे मोक्षाला । येथें संशयो नाहीं ॥ ७३ ॥ <br>
असो पंचाध्यायाचें निरूपण । रूपकेंशींच असे हें कथन । <br>
हेंचि अध्यात्म रामायण । श्रवण करिती साधक ॥ ७४ ॥ <br>
रामें केलें साधकांकरितां । साधक करील जो रामचरिता । <br>
तो रामचि असे संशयापरता । शिवगुरुप्रसादें ॥ ४७५ ॥ <br>
इति श्रीमद्‌वेदेश्वरी । शिवगीता पद्‍मपुराणांतरीं । <br>शिवराघव संवादानुकारी । पंचमोध्यायः ॥ ५ ॥ <br>
श्रीसद्‍गुरुचरणारविन्दार्पणमस्तु ॥ श्रीशिवंभवतु ॥ ॐ ॥ ॐ ॥ ॐ ॥<br></div><br clear="left">
<br><br>
<div class="top"><a href="#top">GO TOP</a></div><br clear="left"><br><br>
</td></tr></table></body></html>
