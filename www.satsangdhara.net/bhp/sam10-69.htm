<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीमद्‌भागवत महापुराण  - दशमः स्कंधः - अथ एकोनसप्ततितमोऽध्यायः
</title> 
<link rel="stylesheet" type="text/css" href="../css/bhp.css">
<a name="top"></a>
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="sam10-68.htm">मागील अध्याय</a>
</div>
<div class="nex">
<a href="sam10-70.htm">पुढचा अध्याय</a>
</div>
<br clear="all">

<div class="hdr1">
श्रीमद्‌भागवत महापुराण  </div><br>

<div class="hdr2">
अथ एकोनसप्ततितमोऽध्यायः </div><br>

<div class="hdr3">
देवर्षिनारदकर्तृकं भगवतो गृहचर्यादर्शनम् -</div><br>

<center><audio controls="" style="width:500px" src="../0/items/Shrimad-Bhagawat-Samhita-sanskrit/11skandha10u/BH-samhita-10-69.mp3"></audio></center>
<p class="end">[ Right click to 'save audio as' for downloading Audio ]</p>

<p class="samh">
शुक उवाच - <br>
( अनुष्टुप् ) <br>
नरकं निहतं श्रुत्वा तथोद्वाहं च योषिताम् । <br>
कृष्णेनैकेन बह्वीनां तद् दिदृक्षुः स्म नारदः ॥ १ ॥ <br>
चित्रं बतैतदेकेन वपुषा युगपत् पृथक् । <br>
गृहेषु द्व्यष्टसाहस्रं स्त्रिय एक उदावहत् ॥ २ ॥ <br>
इत्युत्सुको द्वारवतीं देवर्षिर्द्रष्टुमागमत् । <br>
पुष्पितोपवनारामद्विजालिकुलनादिताम् ॥ ३ ॥ <br>
उत्फुल्लेन्दीवराम्भोजकह्लारकुमुदोत्पलैः । <br>
छुरितेषु सरःसूच्चैः कूजितां हंससारसैः ॥ ४ ॥ <br>
प्रासादलक्षैर्नवभिर्जुष्टां स्फाटिकराजतैः । <br>
महामरकतप्रख्यैः स्वर्णरत्‍नपरिच्छदैः ॥ ५ ॥ <br>
( मिश्र ) <br> 
विभक्तरथ्यापथचत्वरापणैः <br>
&nbsp;&nbsp;&nbsp;&nbsp;  शालासभाभी रुचिरां सुरालयैः । <br>
संसिक्तमार्गाङ्‌गनवीथिदेहलीं <br>
&nbsp;&nbsp;&nbsp;&nbsp;  पतत्पताकाध्वजवारितातपाम् ॥ ६ ॥ <br>
( अनुष्टुप् ) <br>
तस्यामन्तःपुरं श्रीमदर्चितं सर्वधिष्ण्यपैः । <br>
हरेः स्वकौशलं यत्र त्वष्ट्रा कार्त्स्न्येन दर्शितम् ॥ ७ ॥ <br>
तत्र षोडशभिः सद्मसहस्रैः समलङ्‌कृतम् । <br>
विवेशैकतमं शौरेः पत्‍नीनां भवनं महत् ॥ ८ ॥ <br>
विष्टब्धं विद्रुमस्तंभैर्वैदूर्यफलकोत्तमैः । <br>
इन्द्रनीलमयैः कुड्यैर्जगत्या चाहतत्विषा ॥ ९ ॥ <br>
वितानैर्निर्मितैस्त्वष्ट्रा मुक्तादामविलम्बिभिः । <br>
दान्तैरासनपर्यङ्‌कैर्मण्युत्तमपरिष्कृतैः ॥ १० ॥ <br>
दासीभिर्निष्ककण्ठीभिः सुवासोभिरलङ्‌कृतम् । <br>
पुम्भिः सकञ्चुकोष्णीषसुवस्त्रमणिकुण्डलैः ॥ ११ ॥ <br>
( वसंततिलका ) <br> 
रत्‍नप्रदीपनिकरद्युतिभिर्निरस्त- <br>
&nbsp;&nbsp;&nbsp;&nbsp;  ध्वान्तं विचित्रवलभीषु शिखण्डिनोऽङ्‌ग । <br>
नृत्यन्ति यत्र विहितागुरुधूपमक्षै- <br>
&nbsp;&nbsp;&nbsp;&nbsp;  र्निर्यान्तमीक्ष्य घनबुद्धय उन्नदन्तः ॥ १२ ॥ <br>
तस्मिन्समानगुणरूपवयःसुवेष- <br>
&nbsp;&nbsp;&nbsp;&nbsp;  दासीसहस्रयुतयानुसवं गृहिण्या ।<br>
विप्रो ददर्श चमरव्यजनेन रुक्म- <br>
&nbsp;&nbsp;&nbsp;&nbsp;  दण्डेन सात्वतपतिं परिवीजयन्त्या ॥ १३ ॥ <br>
तं सन्निरीक्ष्य भगवान् सहसोत्थितः श्री- <br>
&nbsp;&nbsp;&nbsp;&nbsp;  पर्यङ्‌कतः सकलधर्मभृतां वरिष्ठः ।<br>
आनम्य पादयुगलं शिरसा किरीट- <br>
&nbsp;&nbsp;&nbsp;&nbsp;  जुष्टेन साञ्जलिरवीविशदासने स्वे ॥ १४ ॥ <br>
तस्यावनिज्य चरणौ तदपः स्वमूर्ध्ना <br>
&nbsp;&nbsp;&nbsp;&nbsp;  बिभ्रज्जगद्‌गुरुतरोऽपि सतां पतिर्हि । <br>
ब्रह्मण्यदेव इति यद्‌गुणनाम युक्तं <br>
&nbsp;&nbsp;&nbsp;&nbsp;  तस्यैव यच्चरणशौचमशेषतीर्थम् ॥ १५ ॥ <br>
संपूज्य देवऋषिवर्यमृषिः पुराणो <br>
&nbsp;&nbsp;&nbsp;&nbsp;  नारायणो नरसखो विधिनोदितेन ।<br>
वाण्याभिभाष्य मितयामृतमिष्टया तं <br>
&nbsp;&nbsp;&nbsp;&nbsp;  प्राह प्रभो भगवते करवाम हे किम् ॥ १६ ॥ <br>
नारद उवाच - <br>
नैवाद्‌भुतं त्वयि विभोऽखिललोकनाथे <br>
&nbsp;&nbsp;&nbsp;&nbsp;  मैत्री जनेषु सकलेषु दमः खलानाम् ।<br>
निःश्रेयसाय हि जगत्स्थितिरक्षणाभ्यां <br>
&nbsp;&nbsp;&nbsp;&nbsp;  स्वैरावतार उरुगाय विदाम सुष्ठु ॥ १७ ॥ <br>
दृष्टं तवाङ्घ्रियुगलं जनतापवर्गं <br>
&nbsp;&nbsp;&nbsp;&nbsp;  ब्रह्मादिभिर्हृदि विचिन्त्यमगाधबोधैः ।<br>
संसारकूपपतितोत्तरणावलम्बं <br>
&nbsp;&nbsp;&nbsp;&nbsp;  ध्यायंश्चराम्यनुगृहाण यथा स्मृतिः स्यात् ॥ १८ ॥ <br>
( अनुष्टुप् ) <br>
ततोऽन्यदाविशद्‌ गेहं कृष्णपत्‍न्याः स नारदः । <br>
योगेश्वरेश्वरस्याङ्‌ग योगमायाविवित्सया ॥ १९ ॥ <br>
दीव्यन्तमक्षैस्तत्रापि प्रियया चोद्धवेन च । <br>
पूजितः परया भक्त्या प्रत्युत्थानासनादिभिः ॥ २० ॥ <br>
पृष्टश्चाविदुषेवासौ कदाऽऽयातो भवानिति । <br>
क्रियते किं नु पूर्णानामपूर्णैरस्मदादिभिः ॥ २१ ॥ <br>
अथापि ब्रूहि नो ब्रह्मन् जन्मैतच्छोभनं कुरु । <br>
स तु विस्मित उत्थाय तूष्णीमन्यदगाद्‌ गृहम् ॥ २२ ॥ <br>
तत्राप्यचष्ट गोविन्दं लालयन्तं सुताञ्छिशून् । <br>
ततोऽन्यस्मिन्गृहेऽपश्यन्मज्जनाय कृतोद्यमम् ॥ २३ ॥ <br>
जुह्वन्तं च वितानाग्नीन् यजन्तं पञ्चभिर्मखैः । <br>
भोजयन्तं द्विजान् क्वापि भुञ्जानमवशेषितम् ॥ २४ ॥ <br>
क्वापि सन्ध्यामुपासीनं जपन्तं ब्रह्म वाग्यतम् । <br>
एकत्र चासिचर्मभ्यां चरन्तमसिवर्त्मसु ॥ २५ ॥ <br>
अश्वैर्गजै रथैः क्वापि विचरन्तं गदाग्रजम् । <br>
क्वचिच्छयानं पर्यङ्‌के स्तूयमानं च वन्दिभिः ॥ २६ ॥ <br>
मंत्रयन्तं च कस्मिंश्चिन्मंत्रिभिश्चोद्धवादिभिः । <br>
जलक्रीडारतं क्वापि वारमुख्याबलावृतम् ॥ २७ ॥ <br>
कुत्रचिद् द्विजमुख्येभ्यो ददतं गाः स्वलङ्‌कृताः । <br>
इतिहासपुराणानि शृण्वन्तं मङ्‌गलानि च ॥ २८ ॥ <br>
हसन्तं हासकथया कदाचित् प्रियया गृहे । <br>
क्वापि धर्मं सेवमानमर्थकामौ च कुत्रचित् ॥ २९ ॥ <br>
ध्यायन्तमेकमासीनं पुरुषं प्रकृतेः परम् । <br>
शुश्रूषन्तं गुरून् क्वापि कामैर्भोगैः सपर्यया ॥ ३० ॥ <br>
कुर्वन्तं विग्रहं कैश्चित् सन्धिं चान्यत्र केशवम् । <br>
कुत्रापि सह रामेण चिन्तयन्तं सतां शिवम् ॥ ३१ ॥ <br>
पुत्राणां दुहितॄणां च काले विध्युपयापनम् । <br>
दारैर्वरैस्तत्सदृशैः कल्पयन्तं विभूतिभिः ॥ ३२ ॥ <br>
प्रस्थापनोपानयनैरपत्यानां महोत्सवान् । <br>
वीक्ष्य योगेश्वरेशस्य येषां लोका विसिस्मिरे ॥ ३३ ॥ <br>
यजन्तं सकलान् देवान् क्वापि क्रतुभिरूर्जितैः । <br>
पूर्तयन्तं क्वचिद् धर्मं कूर्पाराममठादिभिः ॥ ३४ ॥ <br>
चरन्तं मृगयां क्वापि हयमारुह्य सैन्धवम् । <br>
घ्नन्तं तत्र पशून् मेध्यान् परीतं यदुपुङ्‌गवैः ॥ ३५ ॥ <br>
अव्यक्तलिङ्‌गं प्रकृतिष्वन्तःपुरगृहादिषु । <br>
क्वचिच्चरन्तं योगेशं तत्तद्‌भावबुभुत्सया ॥ ३६ ॥ <br>
अथोवाच हृषीकेशं नारदः प्रहसन्निव । <br>
योगमायोदयं वीक्ष्य मानुषीमीयुषो गतिम् ॥ ३७ ॥ <br>
विदाम योगमायास्ते दुर्दर्शा अपि मायिनाम् । <br>
योगेश्वरात्मन् निर्भाता भवत्पादनिषेवया ॥ ३८ ॥ <br>
अनुजानीहि मां देव लोकांस्ते यशसाऽऽप्लुतान् । <br>
पर्यटामि तवोद्‌गायन् लीला भुवनपावनीम् ॥ ३९ ॥ <br>
श्रीभगवानुवाच - <br>
ब्रह्मन् धर्मस्य वक्ताहं कर्ता तदनुमोदिता । <br>
तच्छिक्षयँल्लोकमिममास्थितः पुत्र मा खिदः ॥ ४० ॥ <br>
शुक उवाच - <br>
इत्याचरन्तं सद्धर्मान् पावनान् गृहमेधिनाम् । <br>
तमेव सर्वगेहेषु सन्तमेकं ददर्श ह ॥ ४१ ॥ <br>
कृष्णस्यानन्तवीर्यस्य योगमायामहोदयम् । <br>
मुहुर्दृष्ट्‍वा ऋषिरभूद् विस्मितो जातकौतुकः ॥ ४२ ॥ <br>
इत्यर्थकामधर्मेषु कृष्णेन श्रद्धितात्मना । <br>
सम्यक् सभाजितः प्रीतस्तमेवानुस्मरन् ययौ ॥ ४३ ॥ <br>
( वसंततिलका ) <br> 
एवं मनुष्यपदवीमनुवर्तमानो <br>
&nbsp;&nbsp;&nbsp;&nbsp;  नारायणोऽखिलभवाय गृहीतशक्तिः । <br>
रेमेऽङ्‌ग षोडशसहस्रवराङ्‌गनानां <br>
&nbsp;&nbsp;&nbsp;&nbsp;  सव्रीडसौहृदनिरीक्षणहासजुष्टः ॥ ४४ ॥ <br>
यानीह विश्वविलयोद्‌भववृत्तिहेतुः <br>
&nbsp;&nbsp;&nbsp;&nbsp;  कर्माण्यनन्यविषयाणि हरीश्चकार <br>
यस्त्वङ्‌ग गायति शृणोत्यनुमोदते वा <br>
&nbsp;&nbsp;&nbsp;&nbsp;  भक्तिर्भवेद्‌भगवति ह्यपवर्गमार्गे ॥ ४५ ॥ <br>
</p>
<p class="end">इति श्रीमद्‍भागवते महापुराणे पारमहंस्यां <br>
संहितायां दशमस्कन्धे उत्तरार्धे <br>
कृष्णगार्हस्थ्यदर्शनं नाम एकोनसप्ततिमोऽध्यायः ॥ ६९ ॥ <br>
हरिः ॐ तत्सत् श्रीकृष्णार्पणमस्तु ॥ </p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br>
</td></tr></table></body></html>

<!-- CHECKED  01-09-2018 ****  ->
