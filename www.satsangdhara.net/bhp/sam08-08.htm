<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीमद्‌भागवत महापुराण  - अष्टमः स्कन्धः - अष्टमोऽध्यायः 
</title> 
<link rel="stylesheet" type="text/css" href="../css/bhp.css">
<a name="top"></a>
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="sam08-07.htm">मागील अध्याय</a>
</div>
<div class="nex">
<a href="sam08-09.htm">पुढचा अध्याय</a>
</div>
<br clear="all">

<div class="hdr1">
श्रीमद्‌भागवत महापुराण  </div><br>

<div class="hdr2">
अष्टमः स्कन्धः - अष्टमोऽध्यायः </div><br>

<div class="hdr3">
उदधेरन्यान्यरत्‍नानां उत्पत्तिः, लक्ष्म्या आविर्भावः, <br>तया भगवतो वरणंच, दैत्यैश्च हृते सुधाकलशे भगवतो मोहिनीरूपधारणम् - </div><br>

<center> 
<audio controls="" src="../audio/bhp/samhita/BH-samhita-08-08.mp3"></audio>
<p class="end">[ Right click to 'save audio as' for downloading Audio ]</p></center>

<p class="samh">
शुक उवाच - <br>
(अनुष्टुप्) <br>
पीते गरे वृषाङ्‌केण प्रीतास्तेऽमरदानवाः । <br>
ममन्थुस्तरसा सिन्धुं हविर्धानी ततोऽभवत् ॥ १ ॥ <br>
तामग्निहोत्रीमृषयो जगृहुर्ब्रह्मवादिनः । <br>
यज्ञस्य देवयानस्य मेध्याय हविषे नृप ॥ २ ॥ <br>
तत उच्चैःश्रवा नाम हयोऽभूच्चन्द्रपाण्डुरः । <br>
तस्मिन्बलिः स्पृहां चक्रे नेन्द्र ईश्वरशिक्षया ॥ ३ ॥ <br>
तत ऐरावतो नाम वारणेन्द्रो विनिर्गतः । <br>
दन्तैश्चतुर्भिः श्वेताद्रेर्हरन्भगवतो महिम् ॥ ४ ॥ <br>
कौस्तुभाख्यमभूद् रत्‍नं पद्मरागो महोदधेः । <br>
तस्मिन्मणौ स्पृहां चक्रे वक्षोऽलङ्‌करणे मणौ ॥ ५ ॥ <br>
ततोऽभवत् पारिजातः सुरलोकविभूषणम् । <br>
पूरयत्यर्थिनो योऽर्थैः शश्वद्‍भुवि यथा भवान् ॥ ६ ॥ <br>
ततश्चाप्सरसो जाता निष्ककण्ठ्यः सुवाससः । <br>
रमण्यः स्वर्गिणां वल्गुगतिलीलावलोकनैः ॥ ७ ॥ <br>
ततश्चाविरभूत्साक्षाच्छ्री रमा भगवत्परा । <br>
रञ्जयन्ती दिशः कान्त्या विद्युत् सौदामनी यथा ॥ ८ ॥ <br>
तस्यां चक्रुः स्पृहां सर्वे ससुरासुरमानवाः । <br>
रूपौदार्यवयोवर्णमहिमाक्षिप्तचेतसः ॥ ९ ॥ <br>
तस्या आसनमानिन्ये महेन्द्रो महदद्‍भुतम् । <br>
मूर्तिमत्यः सरिच्छ्रेष्ठा हेमकुम्भैर्जलं शुचि ॥ १० ॥ <br>
आभिषेचनिका भूमिराहरत् सकलौषधीः । <br>
गावः पञ्च पवित्राणि वसन्तो मधुमाधवौ ॥ ११ ॥ <br>
ऋषयः कल्पयाञ्चक्रुरभिषेकं यथाविधि । <br>
जगुर्भद्राणि गन्धर्वा नट्यश्च ननृतुर्जगुः ॥ १२ ॥ <br>
मेघा मृदङ्‌गपणवमुरजानकगोमुखान् । <br>
व्यनादयञ्छङ्‌खवेणुवीणास्तुमुलनिःस्वनान् ॥ १३ ॥ <br>
ततोऽभिषिषिचुर्देवीं श्रियं पद्मकरां सतीम् । <br>
दिगिभाः पूर्णकलशैः सूक्तवाक्यैर्द्विजेरितैः ॥ १४ ॥ <br>
समुद्रः पीतकौशेयवाससी समुपाहरत् । <br>
वरुणः स्रजं वैजयन्तीं मधुना मत्तषट्पदाम् ॥ १५ ॥ <br>
भूषणानि विचित्राणि विश्वकर्मा प्रजापतिः । <br>
हारं सरस्वती पद्ममजो नागाश्च कुण्डले ॥ १६ ॥ <br>
ततः कृतस्वस्त्ययनोत्पलस्रजं <br>
&nbsp;&nbsp;&nbsp;&nbsp;  नदद्द्विरेफां परिगृह्य पाणिना । <br>
चचाल वक्त्रं सुकपोलकुण्डलं <br>
&nbsp;&nbsp;&nbsp;&nbsp;  सव्रीडहासं दधती सुशोभनम् ॥ १७ ॥ <br>
स्तनद्वयं चातिकृशोदरी समं <br>
&nbsp;&nbsp;&nbsp;&nbsp;  निरन्तरं चन्दनकुङ्‍कुमोक्षितम् । <br>
ततस्ततो नूपुरवल्गुशिञ्जितै- <br>
&nbsp;&nbsp;&nbsp;&nbsp;  र्विसर्पती हेमलतेव सा बभौ ॥ १८ ॥ <br>
विलोकयन्ती निरवद्यमात्मनः <br>
&nbsp;&nbsp;&nbsp;&nbsp;  पदं ध्रुवं चाव्यभिचारिसद्‍गुणम् । <br>
गन्धर्वसिद्धासुरयक्षचारण- <br>
&nbsp;&nbsp;&nbsp;&nbsp;  त्रैविष्टपेयादिषु नान्वविन्दत ॥ १९ ॥ <br>
नूनं तपो यस्य न मन्युनिर्जयो <br>
&nbsp;&nbsp;&nbsp;&nbsp;  ज्ञानं क्वचित् तच्च न सङ्‌गवर्जितम् । <br>
कश्चिन्महान् तस्य न कामनिर्जयः <br>
&nbsp;&nbsp;&nbsp;&nbsp;  स ईश्वरः किं परतो व्यपाश्रयः ॥ २० ॥ <br>
धर्मः क्वचित् तत्र न भूतसौहृदं <br>
&nbsp;&nbsp;&nbsp;&nbsp;  त्यागः क्वचित् तत्र न मुक्तिकारणम् । <br>
वीर्यं न पुंसोऽस्त्यजवेगनिष्कृतं <br>
&nbsp;&nbsp;&nbsp;&nbsp;  न हि द्वितीयो गुणसङ्‌गवर्जितः ॥ २१ ॥ <br>
क्वचिच्चिरायुर्न हि शीलमङ्‌गलं <br>
&nbsp;&nbsp;&nbsp;&nbsp;  क्वचित् तदप्यस्ति न वेद्यमायुषः । <br>
यत्रोभयं कुत्र च सोऽप्यमङ्‌गलः <br>
&nbsp;&nbsp;&nbsp;&nbsp;  सुमङ्‌गलः कश्च न काङ्‌क्षते हि माम् ॥ २२ ॥ <br>
एवं विमृश्याव्यभिचारिसद्‍गुणै- <br>
&nbsp;&nbsp;&nbsp;&nbsp;  र्वरं निजैकाश्रयतयागुणाश्रयम् । <br>
वव्रे वरं सर्वगुणैरपेक्षितं <br>
&nbsp;&nbsp;&nbsp;&nbsp;  रमा मुकुन्दं निरपेक्षमीप्सितम् ॥ २३ ॥ <br>
तस्यांसदेश उशतीं नवकञ्जमालां <br>
&nbsp;&nbsp;&nbsp;&nbsp;  माद्यन्मधुव्रतवरूथगिरोपघुष्टाम् । <br>
तस्थौ निधाय निकटे तदुरः स्वधाम <br>
&nbsp;&nbsp;&nbsp;&nbsp;  सव्रीडहासविकसन्नयनेन याता ॥ २४ ॥  <br>
तस्याः श्रियस्त्रिजगतो जनको जनन्या <br>
&nbsp;&nbsp;&nbsp;&nbsp;  वक्षो निवासमकरोत् परमं विभूतेः । <br>
श्रीः स्वाः प्रजाः सकरुणेन निरीक्षणेन <br>
&nbsp;&nbsp;&nbsp;&nbsp;  यत्र स्थितैधयत साधिपतींस्त्रिलोकान् ॥ २५ ॥ <br>
(अनुष्टुप्) <br>
शंखतूर्यमृदङ्‌गानां वादित्राणां पृथुः स्वनः । <br>
देवानुगानां सस्त्रीणां नृत्यतां गायतामभूत् ॥ २६ ॥ <br>
ब्रह्मरुद्राङ्‌गिरोमुख्याः सर्वे विश्वसृजो विभुम् । <br>
ईडिरेऽवितथैर्मन्त्रैस्तल्लिङ्‌गैः पुष्पवर्षिणः ॥ २७ ॥ <br>
श्रियावलोकिता देवाः सप्रजापतयः प्रजाः । <br>
शीलादिगुणसंपन्ना लेभिरे निर्वृतिं पराम् ॥ २८ ॥ <br>
निःसत्त्वा लोलुपा राजन् निरुद्योगा गतत्रपाः । <br>
यदा चोपेक्षिता लक्ष्म्या बभूवुर्दैत्यदानवाः ॥ २९ ॥ <br>
अथासीद् वारुणी देवी कन्या कमललोचना । <br>
असुरा जगृहुस्तां वै हरेरनुमतेन ते ॥ ३० ॥ <br>
अथोदधेर्मथ्यमानात् काश्यपैरमृतार्थिभिः । <br>
उदतिष्ठन्महाराज पुरुषः परमाद्‍भुतः ॥ ३१ ॥ <br>
दीर्घपीवरदोर्दण्डः कम्बुग्रीवोऽरुणेक्षणः । <br>
श्यामलस्तरुणः स्रग्वी सर्वाभरणभूषितः ॥ ३२ ॥ <br>
पीतवासा महोरस्कः सुमृष्टमणिकुण्डलः । <br>
स्निग्धकुञ्चितकेशान्तः सुभगः सिंहविक्रमः ॥ ३३ ॥ <br>
अमृतापूर्णकलशं बिभ्रद् वलयभूषितः । <br>
स वै भगवतः साक्षाद्विष्णोरंशांशसम्भवः ॥ ३४ ॥ <br>
धन्वन्तरिरिति ख्यात आयुर्वेददृगिज्यभाक् । <br>
तमालोक्यासुराः सर्वे कलशं चामृताभृतम् ॥ ३५ ॥ <br>
लिप्सन्तः सर्ववस्तूनि कलशं तरसाहरन् । <br>
नीयमानेऽसुरैस्तस्मिन्कलशेऽमृतभाजने ॥ ३६ ॥ <br>
विषण्णमनसो देवा हरिं शरणमाययुः । <br>
इति तद्दैन्यमालोक्य भगवान्भृत्यकामकृत् । <br>
मा खिद्यत मिथोऽर्थं वः साधयिष्ये स्वमायया ॥ ३७ ॥ <br>
मिथः कलिरभूत्तेषां तदर्थे तर्षचेतसाम् । <br>
अहं पूर्वमहं पूर्वं न त्वं न त्वमिति प्रभो ॥ ३८ ॥ <br>
देवाः स्वं भागमर्हन्ति ये तुल्यायासहेतवः । <br>
सत्रयाग इवैतस्मिन्नेष धर्मः सनातनः ॥ ३९ ॥ <br>
इति स्वान्प्रत्यषेधन्वै दैतेया जातमत्सराः । <br>
दुर्बलाः प्रबलान् राजन् गृहीतकलशान् मुहुः ॥ ४० ॥ <br>
एतस्मिन्नंतरे विष्णुः सर्वोपायविदीश्वरः । <br>
योषिद्‌रूपमनिर्देश्यं दधारपरमाद्‍भुतम् ॥ ४१ ॥ <br>
प्रेक्षणीयोत्पलश्यामं सर्वावयवसुन्दरम् । <br>
समानकर्णाभरणं सुकपोलोन्नसाननम् ॥ ४२ ॥ <br>
नवयौवननिर्वृत्तस्तनभारकृशोदरम् । <br>
मुखामोदानुरक्तालिझङ्‌कारोद्विग्नलोचनम् ॥ ४३ ॥ <br>
बिभ्रत् स्वकेशभारेण मालामुत्फुल्लमल्लिकाम् । <br>
सुग्रीवकण्ठाभरणं सुभुजाङ्‌गदभूषितम् ॥ ४४ ॥ <br>
विरजाम्बरसंवीतनितम्बद्वीपशोभया । <br>
काञ्च्या प्रविलसद्वल्गुचलच्चरणनूपुरम् ॥ ४५ ॥ <br>
सव्रीडस्मितविक्षिप्तभ्रूविलासावलोकनैः । <br>
दैत्ययूथपचेतःसु काम,उद्दीपयन् मुहुः ॥ ४६ ॥ <br>
</p>

<p class="end">इति श्रीमद्‌भागवते महापुराणे पारमहंस्यां संहितायां <br>अष्टमस्कन्धे  भगवन्मायोपलम्भनं नाम अष्टमोऽध्यायः ॥ ८ ॥ <br>
<br>
हरिः ॐ तत्सत् श्रीकृष्णार्पणमस्तु ॥ <br></p>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br>
</td></tr></table></body></html>

<!-- checked 22.09.2018 -->
