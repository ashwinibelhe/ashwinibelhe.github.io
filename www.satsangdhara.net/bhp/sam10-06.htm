<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीमद्‌भागवत महापुराण  - दशमः स्कंधः - षष्ठोऽध्यायः 
</title> 
<link rel="stylesheet" type="text/css" href="../css/bhp.css">
<a name="top"></a>
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="sam10-05.htm">मागील अध्याय</a>
</div>
<div class="nex">
<a href="sam10-07.htm">पुढचा अध्याय</a>
</div>
<br clear="all">

<div class="hdr1">
श्रीमद्‌भागवत महापुराण  </div><br>

<div class="hdr2">
दशमः स्कंधः - षष्ठोऽध्यायः </div><br>

<div class="hdr3">
पूतनावधः - </div><br>

<center><audio controls="" style="width:500px" src="../0/items/Shrimad-Bhagawat-Samhita-sanskrit/10skandha10p/BH-samhita-10-06.mp3"></audio></center>
<p class="end">[ Right click to 'save audio as' for downloading Audio ]</p>

<p class="samh">
( अनुष्टुप् )<br>
शुक उवाच - <br>
नन्दः पथि वचः शौरेर्न मृषेति विचिन्तयन् । <br>
हरिं जगाम शरणमुत्पातागमशङ्‌‍कितः ॥ १ ॥ <br>
कंसेन प्रहिता घोरा पूतना बालघातिनी । <br>
शिशूंश्चचार निघ्नन्ती पुरग्रामव्रजादिषु ॥ २ ॥ <br>
न यत्र श्रवणादीनि रक्षोघ्नानि स्वकर्मसु । <br>
कुर्वन्ति सात्वतां भर्तुर्यातुधान्यश्च तत्र हि ॥ ३ ॥ <br>
सा खेचर्येकदोत्पत्य पूतना नन्दगोकुलम् । <br>
योषित्वा माययाऽऽत्मानं प्राविशत् कामचारिणी ॥ ४ ॥ <br>
( मिश्र ) <br> 
तां केशबन्धव्यतिषक्तमल्लिकां  <br>
&nbsp;&nbsp;&nbsp;&nbsp;    बृहन्नितम्बस्तनकृच्छ्रमध्यमाम् । <br>
सुवाससं कम्पितकर्णभूषण- <br>
&nbsp;&nbsp;&nbsp;&nbsp;    त्विषोल्लसत्कुन्तलमण्डिताननाम् ॥ ५ ॥ <br>
वल्गुस्मितापाङ्‌‍गविसर्गवीक्षितै- <br>
&nbsp;&nbsp;&nbsp;&nbsp;    र्मनो हरन्तीं वनितां व्रजौकसाम् । <br>
अमंसताम्भोजकरेण रूपिणीं <br>
&nbsp;&nbsp;&nbsp;&nbsp;    गोप्यः श्रियं द्रष्टुमिवागतां पतिम् ॥ ६ ॥ <br>
बालग्रहस्तत्र विचिन्वती शिशून् <br>
&nbsp;&nbsp;&nbsp;&nbsp;    यदृच्छया नन्दगृहेऽसदन्तकम् । <br>
बालं प्रतिच्छन्ननिजोरुतेजसं <br>
&nbsp;&nbsp;&nbsp;&nbsp;    ददर्श तल्पेऽग्निमिवाहितं भसि ॥ ७ ॥ <br>
विबुध्य तां बालकमारिकाग्रहं <br>
&nbsp;&nbsp;&nbsp;&nbsp;    चराचरात्माऽऽस निमीलितेक्षणः । <br>
अनन्तमारोपयदङ्‌कमन्तकं <br>
&nbsp;&nbsp;&nbsp;&nbsp;    यथोरगं सुप्तमबुद्धिरज्जुधीः ॥ ८ ॥ <br>
तां तीक्ष्णचित्तामतिवामचेष्टितां <br>
&nbsp;&nbsp;&nbsp;&nbsp;    वीक्ष्यान्तरा कोषपरिच्छदासिवत् । <br>
वरस्त्रियं तत्प्रभया च धर्षिते <br>
&nbsp;&nbsp;&nbsp;&nbsp;    निरीक्ष्यमाणे जननी ह्यतिष्ठताम् ॥ ९ ॥ <br>
तस्मिन् स्तनं दुर्जरवीर्यमुल्बणं । <br>
&nbsp;&nbsp;&nbsp;&nbsp;    घोराङ्‌कमादाय शिशोर्ददावथ । <br>
गाढं कराभ्यां भगवान् प्रपीड्य तत् <br>
&nbsp;&nbsp;&nbsp;&nbsp;    प्राणैः समं रोषसमन्वितोऽपिबत् ॥ १० ॥ <br>
सा मुञ्च मुञ्चालमिति प्रभाषिणी <br>
&nbsp;&nbsp;&nbsp;&nbsp;    निष्पीड्यमानाखिलजीवमर्मणि । <br>
विवृत्य नेत्रे चरणौ भुजौ मुहुः <br>
&nbsp;&nbsp;&nbsp;&nbsp;    प्रस्विन्नगात्रा क्षिपती रुरोद ह ॥ ११ ॥ <br>
तस्याः स्वनेनातिगभीररंहसा <br>
&nbsp;&nbsp;&nbsp;&nbsp;    साद्रिर्मही द्यौश्च चचाल सग्रहा । <br>
रसा दिशश्च प्रतिनेदिरे जनाः <br>
&nbsp;&nbsp;&nbsp;&nbsp;    पेतुः क्षितौ वज्रनिपातशङ्‌कया ॥ १२ ॥ <br>
निशाचरीत्थं व्यथितस्तना व्यसु- <br>
&nbsp;&nbsp;&nbsp;&nbsp;    र्व्यादाय केशांश्चरणौ भुजावपि । <br>
प्रसार्य गोष्ठे निजरूपमास्थिता  <br>
&nbsp;&nbsp;&nbsp;&nbsp;    वज्राहतो वृत्र इवापतन्नृप ॥ १३ ॥ <br>
( अनुष्टुप् ) <br> 
पतमानोऽपि तद्देहत्रिगव्यूत्यन्तरद्रुमान् । <br>
चूर्णयामास राजेन्द्र महदासीत्तदद्‍भुतम् ॥ १४ ॥ <br>
ईषामात्रोग्रदंष्ट्रास्यं गिरिकन्दरनासिकम् । <br>
गण्डशैलस्तनं रौद्रं प्रकीर्णारुणमूर्धजम् ॥ १५ ॥ <br>
अन्धकूपगभीराक्षं पुलिनारोहभीषणम् । <br>
बद्धसेतुभुजोर्वङ्‌घ्रि शून्यतोयह्रदोदरम् ॥ १६ ॥ <br>
सन्तत्रसुः स्म तद्वीक्ष्य गोपा गोप्यः कलेवरम् । <br>
पूर्वं तु तन्निःस्वनितभिन्नहृत्कर्णमस्तकाः ॥ १७ ॥ <br>
बालं च तस्या उरसि क्रीडन्तमकुतोभयम् । <br>
गोप्यस्तूर्णं समभ्येत्य जगृहुर्जातसंभ्रमाः ॥ १८ ॥ <br>
यशोदारोहिणीभ्यां ताः समं बालस्य सर्वतः । <br>
रक्षां विदधिरे सम्यग्गोपुच्छभ्रमणादिभिः ॥ १९ ॥ <br>
गोमूत्रेण स्नापयित्वा पुनर्गोरजसार्भकम् । <br>
रक्षां चक्रुश्च शकृता द्वादशाङ्‌गेषु नामभिः ॥ २० ॥ <br>
गोप्यः संस्पृष्टसलिला अङ्‌गेषु करयोः पृथक् । <br>
न्यस्यात्मन्यथ बालस्य बीजन्यासमकुर्वत ॥ २१ ॥ <br>
( वसंततिलका ) <br> 
अव्यादजोऽङ्‌घ्रि मणिमांस्तव जान्वथोरू <br>
&nbsp;&nbsp;&nbsp;&nbsp;    यज्ञोऽच्युतः कटितटं जठरं हयास्यः । <br>
हृत् केशवस्त्वदुर ईश इनस्तु कण्ठं  <br>
&nbsp;&nbsp;&nbsp;&nbsp;    विष्णुर्भुजं मुखमुरुक्रम ईश्वरः कम् ॥ २२ ॥ <br>
चक्र्यग्रतः सहगदो हरिरस्तु पश्चात्  <br>
&nbsp;&nbsp;&nbsp;&nbsp;    त्वत्पार्श्वयोर्धनुरसी मधुहाजनश्च । <br>
कोणेषु शङ्‌ख उरुगाय उपर्युपेन्द्र- <br>
&nbsp;&nbsp;&nbsp;&nbsp;    स्तार्क्ष्यः क्षितौ हलधरः पुरुषः समन्तात् ॥ २३ ॥ <br>
( अनुष्टुप् ) <br> 
इन्द्रियाणि हृषीकेशः प्राणान् नारायणोऽवतु । <br>
श्वेतद्वीपपतिश्चित्तं मनो योगेश्वरोऽवतु ॥ २४ ॥ <br>
पृश्निगर्भस्तु ते बुद्धिमात्मानं भगवान् परः । <br>
क्रीडन्तं पातु गोविन्दः शयानं पातु माधवः ॥ २५ ॥ <br>
व्रजन्तमव्याद् वैकुण्ठ आसीनं त्वां श्रियः पतिः । <br>
भुञ्जानं यज्ञभुक् पातु सर्वग्रहभयङ्‌करः ॥ २६ ॥ <br>
डाकिन्यो यातुधान्यश्च कुष्माण्डा येऽर्भकग्रहाः । <br>
भूतप्रेत पिशाचाश्च यक्षरक्षो विनायकाः ॥ २७ ॥ <br>
कोटरा रेवती ज्येष्ठा पूतना मातृकादयः । <br>
उन्मादा ये ह्यपस्मारा देह प्राणेन्द्रियद्रुहः ॥ २८ ॥ <br>
स्वप्नदृष्टा महोत्पाता वृद्धा बालग्रहाश्च ये । <br>
सर्वे नश्यन्तु ते विष्णोर्नामग्रहणभीरवः ॥ २९ ॥ <br>
शुक उवाच - <br>
इति प्रणयबद्धाभिर्गोपीभिः कृतरक्षणम् । <br>
पाययित्वा स्तनं माता संन्यवेशयदात्मजम् ॥ ३० ॥ <br>
तावन्नन्दादयो गोपा मथुराया व्रजं गताः । <br>
विलोक्य पूतनादेहं बभूवुरतिविस्मिताः ॥ ३१ ॥ <br>
नूनं बतर्षिः सञ्जातो योगेशो वा समास सः । <br>
स एव दृष्टो ह्युत्पातो यदाहानकदुन्दुभिः ॥ ३२ ॥ <br>
कलेवरं परशुभिश्छित्त्वा तत्ते व्रजौकसः । <br>
दूरे क्षिप्त्वावयवशो न्यदहन् काष्ठवेष्टितम् ॥ ३३ ॥ <br>
दह्यमानस्य देहस्य धूमश्चागुरुसौरभः । <br>
उत्थितः कृष्णनिर्भुक्तसपद्याहतपाप्मनः ॥ ३४ ॥ <br>
पूतना लोकबालघ्नी राक्षसी रुधिराशना । <br>
जिघांसयापि हरये स्तनं दत्त्वाप सद्‍गतिम् ॥ ३५ ॥ <br>
किं पुनः श्रद्धया भक्त्या कृष्णाय परमात्मने । <br>
यच्छन् प्रियतमं किं नु रक्तास्तन्मातरो यथा ॥ ३६ ॥ <br>
पद्‍भ्यां भक्तहृदिस्थाभ्यां वन्द्याभ्यां लोकवन्दितैः । <br>
अङ्‌गं यस्याः समाक्रम्य भगवानपिबत् स्तनम् ॥ ३७ ॥ <br>
यातुधान्यपि सा स्वर्गमवाप जननीगतिम् । <br>
कृष्णभुक्तस्तनक्षीराः किमु गावोऽनुमातरः ॥ ३८ ॥ <br>
पयांसि यासामपिबत् पुत्रस्नेहस्नुतान्यलम् । <br>
भगवान् देवकीपुत्रः कैवल्याद्यखिलप्रदः ॥ ३९ ॥ <br>
तासामविरतं कृष्णे कुर्वतीनां सुतेक्षणम् । <br>
न पुनः कल्पते राजन् संसारोऽज्ञानसंभवः ॥ ४० ॥ <br>
कटधूमस्य सौरभ्यमवघ्राय व्रजौकसः । <br>
किमिदं कुत एवेति वदन्तो व्रजमाययुः ॥ ४१ ॥ <br>
ते तत्र वर्णितं गोपैः पूतनागमनादिकम् । <br>
श्रुत्वा तन्निधनं स्वस्ति शिशोश्चासन् सुविस्मिताः ॥ ४२ ॥ <br>
नन्दः स्वपुत्रमादाय प्रेत्यागतमुदारधीः । <br>
मूर्ध्न्युपाघ्राय परमां मुदं लेभे कुरूद्वह ॥ ४३ ॥ <br>
य एतत्पूतनामोक्षं कृष्णस्यार्भकमद्‍भुतम् । <br>
शृणुयाच्छ्रद्धया मर्त्यो गोविन्दे लभते रतिम् ॥ ४४ ॥  <br>
</p>
<p class="end">इति श्रीमद्‍भागवते महापुराणे पारमहंस्यां <br>
संहितायां दशमस्कन्धे पूर्वार्धे षष्ठोऽध्यायः ॥ ६ ॥ <br>
हरिः ॐ तत्सत् श्रीकृष्णार्पणमस्तु ॥ <br></p>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br>
</td></tr></table></body></html>

<!-- CHECKED  01-09-2018 ****  ->

