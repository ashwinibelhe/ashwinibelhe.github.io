<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीगर्ग संहिता  -  वृंदावनखण्डः  -  नवमोऽध्यायः 
</title>
<link rel="stylesheet" type="text/css" href="../css/garg.css"> 

<a name="top"></a>


</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-02-08.htm"></a>
</div>
<div class="nex">
<a href="adhyaya-02-10.htm">पुढचा अध्याय</a>
</div>

<p class="hdr1">
श्रीगर्गसंहिता  </p>
<p class="hdr2">
वृंदावनखण्ड  -  नवमोऽध्यायः </p>
<p class="hdr3">
ब्रह्मणः कृष्णस्तुतिः -   </p><br>

<p class="shl">
ब्रह्मोवाच - <br>
कृष्णाय मेघवपुषे चपलाम्बराय <br>
&nbsp;&nbsp;&nbsp;&nbsp;  पियूषमिष्टवचनाय परात्पराय । <br>
वंशीधराय शिखिचंद्रिकयान्विताय <br>
&nbsp;&nbsp;&nbsp;&nbsp;  देवाय भ्रातृसहिताय नमोऽस्तु तस्मै ॥ १ ॥ <br>
कृष्णस्तु साक्षात्पुरुषोतमः स्वयं <br>
&nbsp;&nbsp;&nbsp;&nbsp;  पूर्णः परेशः प्रकृतेः परो हरिः । <br>
यस्यावतारांशकला वयं सुरा <br>
&nbsp;&nbsp;&nbsp;&nbsp;  सृजाम विश्वं क्रमतोऽस्य शक्तिभिः ॥ २ ॥ <br>
स त्वं साक्षात्कृष्णचन्द्रावतारो <br>
&nbsp;&nbsp;&nbsp;&nbsp;  नन्दस्यापि पुत्रतामागतः कौ । <br>
वृन्दारण्ये गोपवेशेन वत्सान् <br>
&nbsp;&nbsp;&nbsp;&nbsp;  गोपैर्मुख्यैश्चारयन् भ्राजसे वै ॥ ३ ॥ <br>
हरिं कोटिकन्दर्पलीलाभिरामं <br>
&nbsp;&nbsp;&nbsp;&nbsp;  स्फुरत्कौस्तुभं श्यामलं पीतवस्त्रम् । <br>
व्रजेशं तु वंशीधरं राधिकेशं <br>
&nbsp;&nbsp;&nbsp;&nbsp;  परं सुन्दरं तं निकुंजे नमामि ॥ ४ ॥ <br>
तं कृष्णं भज हरिमादिदेवमस्मिन् <br>
&nbsp;&nbsp;&nbsp;&nbsp;  क्षेत्रज्ञं कमिव विलिप्तमेघमेव । <br>
स्वच्छाङ्‌गं परमधियाज्ञचैत्यरूपं <br>
&nbsp;&nbsp;&nbsp;&nbsp;  भक्त्याद्यैर्विशदविरागभावसंघैः ॥ ५ ॥ <br>
यावन्मनश्च रजसा प्रबलेन विद्वन् <br>
&nbsp;&nbsp;&nbsp;&nbsp;  संकल्प एव तु विकल्पक एव तावत् । <br>
ताभ्यां भवेन्मनसिजस्त्वभिमानयोग- <br>
&nbsp;&nbsp;&nbsp;&nbsp;  स्तेनापि बुद्धिविकृतिं क्रमतः प्रयान्ति ॥ ६ ॥ <br>
विद्युद्‌द्युतिस्त्वृतुगुणो जलमध्यरेखा <br>
&nbsp;&nbsp;&nbsp;&nbsp;  भूतोल्मुकः कपटपान्थरतिर्यथा च । <br>
इत्थं तथाऽस्य जगतस्तु सुखं मृषेति <br>
&nbsp;&nbsp;&nbsp;&nbsp;  दुःखावृतं विषयघूर्णमलातचक्रम् ॥ ७ ॥ <br>
वृक्षा जलेन चलतापि चला इवात्र <br>
&nbsp;&nbsp;&nbsp;&nbsp;  नेत्रेण भूरिचलितेन चलेव भूश्च । <br>
एवं गुणः प्रकृतिजैर्भ्रमतो जनस्थं <br>
&nbsp;&nbsp;&nbsp;&nbsp;  सत्यं वदेद्‌गुणसुखादिदमेव कृष्ण ॥ ८ ॥ <br>
दुःखं सुखञ्च मनसा प्रभवञ्च सुप्ते <br>
&nbsp;&nbsp;&nbsp;&nbsp;  मिथ्या भवेत्पुनरहो भुवि जागरेऽस्य । <br>
इत्थं विवेकघटितस्य जनस्य सर्वं <br>
&nbsp;&nbsp;&nbsp;&nbsp;  स्वप्नभ्रमादृतजगत्सततं भवेद्धि ॥ ९ ॥ <br>
ज्ञानी विसृज्य ममतामभिमानयोगं <br>
&nbsp;&nbsp;&nbsp;&nbsp;  वैराग्यभावरसिकः सततं निरीहः । <br>
दीपेन दीपकशतञ्च यथा प्रजातं <br>
&nbsp;&nbsp;&nbsp;&nbsp;  पश्येत् तथाऽऽत्मविभवं भुवि चैकतत्त्वम् ॥ १० ॥ <br>
भक्तो भजेदजपतिं हृदि वासुदेवं <br>
&nbsp;&nbsp;&nbsp;&nbsp;  निर्धूमवह्निरिव मुक्तगुणस्वभावः । <br>
पश्यन् घटेषु सजलेषु यथेन्दुमेकं <br>
&nbsp;&nbsp;&nbsp;&nbsp;  एतादृशः परमहंसवरः कृतार्थः ॥ ११ ॥ <br>
स्तुवन्ति वेदाः सततञ्च यं सदा <br>
&nbsp;&nbsp;&nbsp;&nbsp;  हरेर्महिम्नः किल षोडशीं कलाम् । <br>
कदापि जानन्ति न ते त्रिलोके <br>
&nbsp;&nbsp;&nbsp;&nbsp;  वक्तुं गुणांस्तस्य जनोऽस्ति कः परः ॥ १२ ॥ <br>
वक्त्रैश्चतुर्भिस्त्वहमेव देवः <br>
&nbsp;&nbsp;&nbsp;&nbsp;  श्रीपञ्चवक्त्रः किल पञ्चवक्त्रैः । <br>
सहस्रशीर्षास्तु सहस्रवक्त्रैः <br>
&nbsp;&nbsp;&nbsp;&nbsp;  य स्तौति सेवां कुरुते च तस्य ॥ १३ ॥ <br>
विष्णुश्च वैकुण्ठनिवासकृच्च <br>
&nbsp;&nbsp;&nbsp;&nbsp;  क्षिरोदवासी हरिरेव साक्षात् । <br>
नारायणो धर्मसुतस्तथापि <br>
&nbsp;&nbsp;&nbsp;&nbsp;  गोलोकनाथं भजते भवन्तम् ॥ १४ ॥ <br>
अहोऽतिधन्यो महिमा मुरारे- <br>
&nbsp;&nbsp;&nbsp;&nbsp;  र्जानन्ति भूमौ मुनयो न मानवाः । <br>
सुरासुरा वा मनवो बुधाः पुनः <br>
&nbsp;&nbsp;&nbsp;&nbsp;  स्वप्नेऽपि पश्यन्ति न तत्पदद्वयम् ॥ १५ ॥ <br>
वरं हरिं गुणाकरं सुमुक्तिदं परात्परम् । <br>
रमेश्वरं गुणेश्वरं व्रजेश्वरं नमाम्यहम् ॥ १६ ॥ <br>
ताम्बूलसुन्दरमुखं मधुरं ब्रुवन्तं <br>
&nbsp;&nbsp;&nbsp;&nbsp;  बिम्बाधरं स्मितयुतं सितकुन्ददन्तम् । <br>
नीलालकावृतकपोलमनोहराभं <br>
&nbsp;&nbsp;&nbsp;&nbsp;  वन्दे चलत्कनककुण्डलमण्डनार्हम् ॥ १७ ॥ <br>
सुन्दरं तु तव रूपमेव हि <br>
&nbsp;&nbsp;&nbsp;&nbsp;  मन्मथस्य मनसो हरं परम् <br>
आविरस्तु मम नेत्रयोः सदा <br>
&nbsp;&nbsp;&nbsp;&nbsp;  श्यामलं मकरकुण्डलावृतम् ॥ १८ ॥ <br>
वैकुण्ठलीलाप्रवरं मनोहरं <br>
&nbsp;&nbsp;&nbsp;&nbsp;  नमस्कृतं देवगणैः परं वरम् । <br>
गोपाललीलाभियुतं भजाम्यहं <br>
&nbsp;&nbsp;&nbsp;&nbsp;  गोलोकनाथं शिरसा नमाम्यहम् ॥ १९ ॥ <br>
युक्तं वसन्तकलकण्ठविहंगमैश्च <br>
&nbsp;&nbsp;&nbsp;&nbsp;  सौगन्धिकं त्वरणपल्लवशाखिसंगम् । <br>
वृन्दावनं सुधितधीरसमीरलीलं <br>
&nbsp;&nbsp;&nbsp;&nbsp;  गच्छन् हरिर्जयति पातु सदैव भक्तान् ॥ २० ॥ <br>
हरति कमलमानं लोलमुक्ताभिमानं <br>
&nbsp;&nbsp;&nbsp;&nbsp;  धरणिरसिकदानं कामदेवस्य बाणम् । <br>
श्रवणविदितयानं नेत्रयुग्मप्रयाणं <br>
&nbsp;&nbsp;&nbsp;&nbsp;  भज यदुत समक्षं दानदक्षं कटाक्षम् ॥ २१ ॥ <br>
शरच्चन्द्राकारं नखमणिसमूहं सुखकरं <br>
&nbsp;&nbsp;&nbsp;&nbsp;  सुरक्तं हृत्पूर्णं प्रकटिततमःखण्डनकरम् । <br>
भजेऽहं ब्रह्माण्डेसकलनरपापाभिदलनं <br>
&nbsp;&nbsp;&nbsp;&nbsp;  हरेर्विष्णोर्देवैर्दिवि भरतखण्डे स्तुतमलम् ॥ २२ ॥ <br>
महापद्मे किं वा परिधिरिव चाभाति सततं <br>
&nbsp;&nbsp;&nbsp;&nbsp;  कदादित्यस्फूर्जद्‌रथचरण इत्थं ध्वनिधरः । <br>
यथा न्यस्तं चक्रं शतकिरणयुक्तं तु हरिणा <br>
&nbsp;&nbsp;&nbsp;&nbsp;  स्फुरच्छ्रीमञ्जीरं हरिचरणपद्मे त्वधिगतम् ॥ २३ ॥ <br>
कट्यां पीताम्बरं दिव्यं क्षुद्रघण्टिकयाऽन्वितम् । <br>
भजाम्यहं चित्तहरं कृष्णस्याक्लिष्टकर्मणः ॥ २४ ॥ <br>
भजे कृष्णक्रोडे भृगुमुनिपदं श्रीगृहमलं <br>
&nbsp;&nbsp;&nbsp;&nbsp;  तथा श्रीवत्साङ्कं निकषरुचियुक्तं द्युतिपरम् । <br>
गले हीराहारान् कनकमणिमुक्तावलिधरान् <br>
&nbsp;&nbsp;&nbsp;&nbsp;  स्फुरत् ताराकारान् भ्रमरवलिभारान् ध्वनिकरान् ॥ २५ ॥ <br>
वंशीविभूषितमलं द्विजदानशीलं <br>
&nbsp;&nbsp;&nbsp;&nbsp;  सिंद्रूरवर्णमतिकीचकरावलीलम् । <br>
हेमांगुलीयनिकरं नखचंद्रयुक्तं <br>
&nbsp;&nbsp;&nbsp;&nbsp;  हस्तद्वयं स्मर कदम्बसुगन्धपृक्तम् ॥ २६ ॥ <br>
शनैश्चलन् मानसराजहंस- <br>
&nbsp;&nbsp;&nbsp;&nbsp;  ग्रीवाकृतौ कन्धर उच्चदेशे । <br>
कादम्बिनीमानहरौ करौ च <br>
&nbsp;&nbsp;&nbsp;&nbsp;  भजामि नित्यं हरिकाकपक्षौ ॥ २७ ॥ <br>
कलदर्पणवद्‌विशदं सुखदं <br>
&nbsp;&nbsp;&nbsp;&nbsp;  नवयौवनरूपधरं नृपतिम् । <br>
मणिकुण्डलकुन्तलशालिरतिं <br>
&nbsp;&nbsp;&nbsp;&nbsp;  भज गण्डयुगं रविचन्द्ररुचिम् ॥ २८ ॥ <br>
खचितकनकमुक्ता रक्तवैदूर्यवासं <br>
&nbsp;&nbsp;&nbsp;&nbsp;  मदनवदनलीला सर्वसौन्दर्यरासम् । <br>
अरुणविधुसकाशं कोटिसूर्यप्रकाशं <br>
&nbsp;&nbsp;&nbsp;&nbsp;  घटितशिखिसुवीटं नौमि विष्णोः किरीटम् ॥ २९ ॥ <br>
यद्‌द्वारिदेशे न गतिर्गुहेन्द्र <br>
&nbsp;&nbsp;&nbsp;&nbsp;  गणेशतारीरेशदिवाकराणाम् । <br>
आज्ञां विना यान्ति न कुञ्जमण्डलं <br>
&nbsp;&nbsp;&nbsp;&nbsp;  तं कृष्णचन्द्रं जगदीश्वरं भजे ॥ ३० ॥ <br>
(अनुष्टुप्) <br>
इति कृत्वा स्तुतिं ब्रह्मा श्रीकृष्णस्य महात्मनः । <br>
पुनः कृताञ्जलिर्भूत्वा स्वविज्ञप्तिं चकार ह ॥ ३१ ॥ <br>
अपराधं तु पुत्रस्य मातृवत्त्वं क्षमस्व च । <br>
अहं त्वन्नाभिकमलात्सम्भवोऽहं जगत्पते ॥ ३२ ॥ <br>
काहं लोकपतिः क्व त्वं कोटिब्रह्माण्डनायकः । <br>
तस्माद्‌व्रजपते देव रक्ष मां मधुसूदन ॥ ३३ ॥ <br>
मायया यस्य मुह्यन्ति देवदैत्यनरादयः । <br>
स्वमायया तन्मोहाय मूर्खोऽहं ह्युद्यतोऽभवम् ॥ ३४ ॥ <br>
नारायणस्त्वं गोविन्द नाहं नारायणो हरे । <br>
ब्रह्माण्डं त्वं विनिर्माय शेषे नारायणः पुरा ॥ ३५ ॥ <br>
यस्य श्रीब्रह्मणि धाम्नि प्राणं त्यक्त्वा तु योगिनः । <br>
यत्र यास्यन्ति तस्मिंस्तु सकुला पूतना गता ॥ ३६ ॥ <br>
वत्सानां वत्सपानाञ्च कृत्वा रूपाणि माधव । <br>
विचचार वने त्वं तु ह्यपराधान्मम प्रभो ॥ ३७ ॥ <br>
तस्मात्क्षमस्व गोविन्द प्रसीद त्वं ममोपरि । <br>
अगणय्यापराधं मे सुतोपरि पिता यथा ॥ ३८ ॥ <br>
त्वदभक्ता रता ज्ञाने तेषां क्लेशो विशिष्यते । <br>
परिश्रमात्कर्षकाणां यथा क्षेत्रे तुषार्थिनाम् ॥ ३९ ॥ <br>
त्वद्‌भक्तिभावे निरता बहवस्त्वद्‌गतिं गताः ।  <br>
योगिनो मुनयश्चैव तथा ये व्रजवासिनः ॥ ४० ॥ <br>
द्विधा रतिर्भवेद्वरा श्रुताच्च दर्शनाच्च वा । <br>
अहो हरे तु मायया बभूव नैव मे रतिः ॥ ४१ ॥ <br>
इत्युक्त्वाऽश्रुमुखो भूत्वा नत्वा तत्पादपंकजौ । <br>
पुनराह विधिः कृष्णं भक्त्या सर्वं क्षमापयन् ॥ ४२ ॥ <br>
घोषेषु वासिनामेषां भूत्वाऽहं त्वत्पदाम्बुजम् । <br>
यदा भजेयं सुगतिस्तदा भूयान्न चान्यथा ॥ ४३ ॥  <br>
वयं तु गोपदेहेषु संस्थिताश्च शिवादयः । <br>
सकृत्कृष्णं तु पश्यन्तस्तस्माद्धन्याश्च भारते ॥ ४४ ॥ <br>
अहोभाग्यं तु कृष्णस्य मातापित्रोस्तव प्रभो । <br>
तथा च गोपगोपीनां पूर्णस्त्वं दृश्यसे व्रजे ॥ ४५ ॥ <br>
मुक्ताहारः सर्वविश्वोपकारः <br>
&nbsp;&nbsp;&nbsp;&nbsp;  सर्वाधारः पातु मां विश्वकारः । <br>
लीलागारं सूरिकन्याविहारः <br>
&nbsp;&nbsp;&nbsp;&nbsp;  क्रीडापारः कृष्णचन्द्रावतारः ॥ ४६ ॥ <br>
श्रीकृष्ण वृष्णिकुलपुष्कर नन्दपुत्र <br>
&nbsp;&nbsp;&nbsp;&nbsp;  राधापते मदनमोहन देवदेव । <br>
संमोहितं व्रजपते भुवि तेऽजया मां <br>
&nbsp;&nbsp;&nbsp;&nbsp;  गोविन्द गोकुलपते परिपाहि पाहि ॥ ४७ ॥ <br>
करोति यः कृष्णहरेः प्रदक्षिणां <br>
&nbsp;&nbsp;&nbsp;&nbsp;  भवेज्ज्गत्तीर्थफलं च तस्य तु । <br>
ते कृष्णलोकं सुखदं परात्परं <br>
&nbsp;&nbsp;&nbsp;&nbsp;  गोलोकलोकं प्रवरं गमिष्यति ॥ ४८ ॥ <br>
श्रीनारद उवाच - <br>
इत्यभिष्टूय गोविन्दं श्रीमद्‌वृन्दावनेश्वरम् । <br>
नत्वा त्रिवारं लोकेशश्चकार तु प्रदक्षिणम् ॥ ४९ ॥ <br>
तत्र चालक्षितो भूत्वा नेत्रेणाज्ञां ददौ हरिः । <br>
पुनः प्रणम्य स्वं लोकमात्मभूः प्रत्यपद्यत ॥ ५१ ॥ <br>
अथ कृष्णो वनाच्छीघ्रमानयामास वत्सकान् । <br>
यत्रापि पुलिने राजन् गोपानां राजमंडली ॥ ५२ ॥ <br>
गोपार्भकाश्च श्रीकृष्णं वत्सैः सार्धं समागतम् । <br>
क्षणार्धं मेनिरे वीक्ष्य कृष्णमायाविमोहिताः ॥ ५३ ॥ <br>
त ऊचुर्वत्सकैः कृष्ण त्वरं त्वं तु समागतः । <br>
कुरुष्व भोजनं चात्र केनापि न कृतं प्रभो ॥ ५४ ॥  <br>
ततश्च विहसन् कृष्णोऽभ्यवहृत्यार्भकैः सह । <br>
दर्शयामास सर्वेभ्यश्चर्माजगरमेव च ॥ ५५ ॥ <br>
सायंकाले सरामस्तु कृष्णो गोपैः परावृतः । <br>
अग्रे कृत्वा वत्सवृन्दं ह्याजगाम शनैर्व्रजम् ॥ ५६ ॥ <br>
गोवत्सकैः सितसितासितपीतवर्णै <br>
&nbsp;&nbsp;&nbsp;&nbsp;  रक्तादिधूम्रहरितैर्बहुशीलरूपैः । <br>
गोपालमण्डलगतं व्रजपालपुत्रं <br>
&nbsp;&nbsp;&nbsp;&nbsp;  वन्दे वनात् सुखदगोष्ठकमाव्रजन्तम् ॥ ५७ ॥ <br>
आनन्दो गोपिकानां तु ह्यासीत्कृष्णस्य दर्शने । <br>
यासां येन विना राजन् क्षणो युगसमोऽभवत् ॥ ५८ ॥ <br>
कृत्वा गोष्ठे पृथग्वत्सान् बालाः स्वं स्वं गृहं गताः । <br>
जगुश्चाघासुरवधमात्मनो रक्षणं हरे ॥ ५९ ॥ <br>
</p>

<p class="end">इति श्रीगर्गसंहितायां वृन्दावनखण्डे  <br>ब्रह्मस्तुतिः नाम नवमोऽध्यायः ॥ ९ ॥  <br>
हरिः ॐ तत्सच्छ्रीकृष्णार्पणमस्तु ॥ <br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 06-02-2015  -->