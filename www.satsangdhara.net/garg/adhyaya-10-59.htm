<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीगर्ग संहिता  -  अश्वमेधखण्डः   -  एकोनषष्टितमोऽध्यायः 
</title>
<link rel="stylesheet" type="text/css" href="../css/garg.css"> 

<a name="top"></a>


</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-10-58.htm">मागचा अध्याय</a>
</div>
<div class="nex">
<a href="adhyaya-10-60.htm">पुढचा अध्याय</a>
</div>

<p class="hdr1">
श्रीगर्गसंहिता  </p>
<p class="hdr2">
अश्वमेधखण्डः  -  एकोनषष्टितमोऽध्यायः </p>
<p class="hdr3">
श्रीकृष्णसहस्रनाम -  </p><br>

<p class="shl">
गर्ग उवाच - <br>
अथोग्रसेनो नृपतिः पुत्रस्याशां विरज्य च ।<br>
व्यासं पप्रच्छ सन्देहं ज्ञात्वा विश्वं मनोमयम् ॥ १ ॥ <br>
उग्रसेन उवाच - <br>
ब्रह्मन्केन प्रकारेण हित्वा च जगतः सुखम् ।<br>
भजेत्कृष्णं परंब्रह्म तन्मे व्याख्यातुमर्हसि ॥ २ ॥ <br>
व्यास उवाच - <br>
त्वदग्रे कथयिष्यामि सत्यं हितकरं वचः ।<br>
उग्रसेन महाराज शृणुष्वैकाग्रमानसः ॥ ३ ॥ <br>
सेवनं कुरु राजेन्द्र राधाश्रीकृष्णयोः परम् ।<br>
नित्यं सहस्रनामभ्यामुभयोर्भक्तितः किल ॥ ४ ॥ <br>
सहस्रनाम राधाया विधिर्जानाति भूपते ।<br>
शङ्‌करो नारदश्चैव केचिद्वै चास्मदादयः ॥ ५ ॥ <br>
उग्रसेन उवाच - <br>
राधिका नामसाहस्रं नारदाच्च पुरा श्रुतम् ।<br>
एकान्ते दिव्यशिबिरे कुरुक्षेत्रे रविग्रहे ॥ ६ ॥ <br>
न श्रुतं नामसाहस्रं कृष्णस्याक्लिष्टकर्मणः ।<br>
वद तन्मे च कृपया येन श्रेयोऽहमाप्नुयाम् ॥ ७ ॥ <br>
गर्ग उवाच - <br>
श्रुत्वोग्रसेनवचनं वेदव्यासो महामुनिः ।<br>
प्रशस्य तं प्रीतमना प्राह कृष्णं विलोकयन् ॥ ८ ॥ <br>
व्यास उवाच - <br>
शृणु राजन्प्रवक्ष्यामि सहस्रं नाम सुन्दरम् ।<br>
पुरा स्वधाम्नि राधायै कृष्णेनानेन निर्मितम् ॥ ९ ॥ <br>
श्रीभगवानुवाच - <br>
इदं रहस्यं किल गोपनीयं <br>
&nbsp;&nbsp;&nbsp;&nbsp; दत्ते च हानिः सततं भवेद्धि ।<br>
मोक्षप्रदं सर्वसुखप्रदं शं <br>
&nbsp;&nbsp;&nbsp;&nbsp; परं परार्थं पुरुषार्थदं च ॥ १० ॥ <br>
रूपं च मे कृष्णसहस्रनाम <br>
&nbsp;&nbsp;&nbsp;&nbsp; पठेत्तु मद्‌रूप इव प्रसिद्धः ।<br>
दातव्यमेवं न शठाय कुत्र <br>
&nbsp;&nbsp;&nbsp;&nbsp; न दाम्भिकायोपदिशेत्कदापि ॥ ११ ॥ <br>
दातव्यमेवं करुणावृताय <br>
&nbsp;&nbsp;&nbsp;&nbsp; गुर्वंघ्रिभक्तिप्रपरायणाय ।<br>
श्रीकृष्णभक्ताय सतां पराय <br>
&nbsp;&nbsp;&nbsp;&nbsp; तथा मदक्रोधविवर्जिताय ॥ १२ ॥ <br>
ॐ अस्य श्रीकृष्णसहस्रनामस्तोत्रमंत्रस्य नारायणऋषिः ।<br>
भुजङ्‌गप्रयातं छन्दः । श्रीकृष्णचन्द्रो देवता ।<br>
वासुदेवो बीजं । श्रीराधा शक्तिः । मन्मथः कीलकं ।<br>
श्रीपूर्णब्रह्मकृष्णचन्द्रभक्तिजन्मफलप्राप्तये जपे विनियोगः ॥ ॥ <br>
<br>
छंदः - श्रीभुजङ्‌गप्रयात<br>
अथ ध्यानम् - <br>
शिखिमुकुटविशेषं नीलपद्माङ्‌गदेशं<br>
&nbsp;&nbsp;&nbsp;&nbsp; विधुमुखकृतकेशं कौस्तुभापीतवेशम् ।<br>
मधुररवकलेशं शं भजे भ्रातृशेषं<br>
&nbsp;&nbsp;&nbsp;&nbsp; व्रजजनवनितेशं माधवं राधिकेशम् ॥ १३ ॥ <br>
इति ध्यानम् <br>
हरिर्देवकीनन्दनः कंसहंता <br>
&nbsp;&nbsp;&nbsp;&nbsp; परात्मा च पीताम्बरः पूर्णदेवः ।<br>
रमेशस्तु कृष्णः परेशः पुराणः <br>
&nbsp;&nbsp;&nbsp;&nbsp; सुरेशोऽच्युतो वासुदेवश्च देवः ॥ १४ ॥ <br>
धराभारहर्ता कृती राधिकेशः <br>
&nbsp;&nbsp;&nbsp;&nbsp; परो भूवरो दिव्यगोलोकनाथः ।<br>
सुदाम्नस्तथा राधिकाशापहेतु- <br>
&nbsp;&nbsp;&nbsp;&nbsp; र्घृणी मानिनी मानदो दिव्यलोकः ॥ १५ ॥ <br>
लसद्‌गोपवेषो ह्यजो राधिकात्मा <br>
&nbsp;&nbsp;&nbsp;&nbsp; चलत्कुण्डलः कुन्तली कुन्तलस्रक् ।<br>
रथस्थः कदा राधया दिव्यरत्‍नः <br>
&nbsp;&nbsp;&nbsp;&nbsp; सुधासौधभूचारणो दिव्यवासाः ॥ १६ ॥ <br>
कदा वृन्दकारण्यचारी स्वलोके <br>
&nbsp;&nbsp;&nbsp;&nbsp; महारत्‍नसिंहासनस्थः प्रशान्तः ।<br>
महाहंसभैश्चामरैर्वीज्यमान- <br>
&nbsp;&nbsp;&nbsp;&nbsp; श्चलच्छत्रमुक्तावलीशोभमानः ॥ १७ ॥ <br>
सुखी कोटिकन्दर्पलीलाभिरामः <br>
&nbsp;&nbsp;&nbsp;&nbsp; क्वणन्नूपुरालङ्कृतांघ्रिः शुभांघ्रिः ।<br>
सुजानुश्च रंभाशुभोरुः कृशाङ्‌गः <br>
&nbsp;&nbsp;&nbsp;&nbsp; प्रतापी भुशुण्डासुदोर्दण्डखण्डः ॥ १८ ॥ <br>
जपापुष्पहस्तश्च शातोदरश्री- <br>
&nbsp;&nbsp;&nbsp;&nbsp; र्महापद्मवक्षस्थलश्चन्द्रहासः ।<br>
लसत्कुन्ददन्तश्च बिम्बाधरश्रीः <br>
&nbsp;&nbsp;&nbsp;&nbsp; शरत्पद्मनेत्रः किरीटोज्ज्वलाभः ॥ १९ ॥ <br>
सखीकोटिभिर्वर्तमानो निकुञ्जे <br>
&nbsp;&nbsp;&nbsp;&nbsp; प्रियाराधया राससक्तो नवाङ्‌गः ।<br>
धराब्रह्मरुद्रादिभिः प्रार्थितः सद्- <br>
&nbsp;&nbsp;&nbsp;&nbsp; धराभारदूरीकृतोऽर्थं प्रजातः ॥ २० ॥ <br>
यदुर्देवकीसौख्यदो बन्धनच्छित्- <br>
&nbsp;&nbsp;&nbsp;&nbsp; सशेषो विभुर्योगमायी च विष्णुः ।<br>
व्रजे नन्दपुत्रो यशोदासुताख्यो <br>
&nbsp;&nbsp;&nbsp;&nbsp; महासौख्यदो बालरूपः शुभाङ्‌गः ॥ २१ ॥ <br>
तथा पूतना मोक्षदः श्यामरूपो <br>
&nbsp;&nbsp;&nbsp;&nbsp; दयालुस्त्वनोभञ्जनः पल्लवांघ्रिः ।<br>
तृणावर्त्तसंहारकारी च गोपो <br>
&nbsp;&nbsp;&nbsp;&nbsp; यशोदायशो विश्वरूपप्रदर्शी ॥ २२ ॥ <br>
तथा गर्गदिष्टश्च भाग्योदयश्री- <br>
&nbsp;&nbsp;&nbsp;&nbsp; र्लसद्‌बालकेलिः सरामः सुवाचः ।<br>
क्वणन्नूपुरैः शब्दयुग्रिङ्‌गमाण- <br>
&nbsp;&nbsp;&nbsp;&nbsp; स्तथा जानुहस्तैर्व्रजेशाङ्‌गणे वा ॥ २३ ॥ <br>
दधिस्पृक्च हैयङ्‌गवीदुग्धभोक्ता <br>
&nbsp;&nbsp;&nbsp;&nbsp; दधिस्तेयकृद्‌दुग्धभुग्भाण्डभेत्ता ।<br>
मृदं भुक्तवान्गोपजो विश्वरूपः <br>
&nbsp;&nbsp;&nbsp;&nbsp; प्रचण्डांशुचण्डप्रभामण्डिताङ्‌गः ॥ २४ ॥ <br>
यशोदाकरैर्बंधनं प्राप्त आद्यो <br>
&nbsp;&nbsp;&nbsp;&nbsp; मणिग्रीवमुक्तिप्रदो दामबद्धः ।<br>
कदा नृत्यमानो व्रजे गोपिकाभिः <br>
&nbsp;&nbsp;&nbsp;&nbsp; कदा नन्दसन्नन्दकैर्लाल्यमानः ॥ २५ ॥ <br>
कदा गोपनन्दांकगोपालरूपी <br>
&nbsp;&nbsp;&nbsp;&nbsp; कलिन्दाङ्‌गजाकूलगो वर्त्तमानः ।<br>
घनैर्मारुतैश्च्छिन्नभाण्डीरदेशे <br>
&nbsp;&nbsp;&nbsp;&nbsp; गृहीतो वरो राधया नन्दहस्तात् ॥ २६ ॥ <br>
निकुञ्जे च गोलोकलोकागतेऽपि <br>
&nbsp;&nbsp;&nbsp;&nbsp; महारत्‍नसङ्‌घैः कदम्बावृतेऽपि ।<br>
तदा ब्रह्मणा राधिकासद्विवाहे <br>
&nbsp;&nbsp;&nbsp;&nbsp; प्रतिष्ठां गतः पूजितः साममंत्रैः ॥ २७ ॥ <br>
रसी रासयुङ्‌मालतीनां वनेऽपि <br>
&nbsp;&nbsp;&nbsp;&nbsp; प्रियाराधया राधितार्थं रमेशः ।<br>
धरानाथ आनन्ददः श्रीनिकेतो <br>
&nbsp;&nbsp;&nbsp;&nbsp; वनेशो धनी सुन्दरो गोपिकेशः ॥ २८ ॥ <br>
कदा राधया प्रापितो नन्दगेहे <br>
&nbsp;&nbsp;&nbsp;&nbsp; यशोदाकरैर्लालितो मन्दहासः ।<br>
भयी क्वापि वृन्दारकारण्यवासी <br>
&nbsp;&nbsp;&nbsp;&nbsp; महामन्दिरे वासकृद्देवपूज्यः ॥ २९ ॥ <br>
वने वत्सचारी महावत्सहारी <br>
&nbsp;&nbsp;&nbsp;&nbsp; बकारिः सुरैः पूजितोऽघारिनामा ।<br>
वने वत्सकृद्‌गोपकृद्‌गोपवेषः <br>
&nbsp;&nbsp;&nbsp;&nbsp; कदा ब्रह्मणा संस्तुतः पद्मनाभः ॥ ३० ॥ <br>
विहारी तथा तालभुग्धेनुकारी <br>
&nbsp;&nbsp;&nbsp;&nbsp; सदा रक्षको गोविषार्त्तिप्रणाशी ।<br>
कलिन्दाङ्‌गजाकूलगः कालियस्य <br>
&nbsp;&nbsp;&nbsp;&nbsp; दमी नृत्यकारी फणेष्वप्रसिद्धः ॥ ३१ ॥ <br>
सलीलः शमीज्ञानदः कामपूर- <br>
&nbsp;&nbsp;&nbsp;&nbsp; स्तथा गोपयुग्गोप आनन्दकारी ।<br>
स्थिरी ह्यग्निभुक्पालको बाललीलः <br>
&nbsp;&nbsp;&nbsp;&nbsp; सुरागश्च वंशीधरः पुष्पशीलः ॥ ३२ ॥ <br>
प्रलम्बप्रभानाशको गौरवर्णो <br>
&nbsp;&nbsp;&nbsp;&nbsp; बलो रोहिणीजश्च रामश्च शेषः ।<br>
बली पद्मनेत्रश्च कृष्णाग्रजश्च <br>
&nbsp;&nbsp;&nbsp;&nbsp; धरेशः फणीशस्तु नीलाम्बराभः ॥ ३३ ॥ <br>
महासौख्यदो ह्यग्निहारव्रजेशः <br>
&nbsp;&nbsp;&nbsp;&nbsp; शरद्ग्रीष्मवर्षाकरः कृष्णवर्णः ।<br>
व्रजे गोपिकापूजितश्चीरहर्ता <br>
&nbsp;&nbsp;&nbsp;&nbsp; कदम्बे स्थितश्चीरदः सुन्दरीशः ॥ ३४ ॥ <br>
क्षुधानाशकृद्यज्ञपत्‍नीमनस्पृक्- <br>
&nbsp;&nbsp;&nbsp;&nbsp; कृपाकारकः केलिकर्तावनीशः ।<br>
व्रजे शक्रयागप्रणाशी मिताशी <br>
&nbsp;&nbsp;&nbsp;&nbsp; शुनासीरमोहप्रदो बालरूपी ॥ ३५ ॥ <br>
गिरेःपूजको नन्दपुत्रो ह्यगध्रः <br>
&nbsp;&nbsp;&nbsp;&nbsp; कृपाकृच्च गोवर्धनोद्धारिनामा ।<br>
तथा वातवर्षाहरो रक्षकश्च <br>
&nbsp;&nbsp;&nbsp;&nbsp; व्रजाधीशगोपाङ्‌गनाशङ्‌कितः सन् ॥ ३६ ॥ <br>
अगेन्द्रोपरि शक्रपूज्यः स्तुतः प्राङ्‌ <br>
&nbsp;&nbsp;&nbsp;&nbsp; मृषाशिक्षको देव गोविन्दनामा ।<br>
व्रजाधीशरक्षाकरः पाशिपूज्यो- <br>
&nbsp;&nbsp;&nbsp;&nbsp; ऽनुजैर्गोपजैर्दिव्यवैकुण्ठदर्शी ॥ ३७ ॥ <br>
चलच्चारुवंशीक्वणः कामिनीशो <br>
&nbsp;&nbsp;&nbsp;&nbsp; व्रजे कामीनीमोहदः कामरूपः ।<br>
रसाक्तो रसी रासकृद्‌राधिकेशो <br>
&nbsp;&nbsp;&nbsp;&nbsp; महामोहदो मानिनीमानहारी ॥ ३८ ॥ <br>
विहारी वरो मानहृद्राधिकाङ्गो <br>
&nbsp;&nbsp;&nbsp;&nbsp; धराद्वीपगः खण्डचारी वनस्थः ।<br>
प्रियो ह्यष्टवक्रर्षिद्रष्टा सराधो <br>
&nbsp;&nbsp;&nbsp;&nbsp; महामोक्षदः पद्महारी प्रियार्थः ॥ ३९ ॥ <br>
वटस्थः सुरश्चन्दनाक्तः प्रसक्तो <br>
&nbsp;&nbsp;&nbsp;&nbsp; व्रजं ह्यागतो राधया मोहिनीषु ।<br>
महामोहकृद्‌गोपिकागीतकीर्ती <br>
&nbsp;&nbsp;&nbsp;&nbsp; रथस्थः पटी दुःखिताकामिनीशः ॥ ४० ॥ <br>
वने गोपिकात्यागकृत्पादचिह्न-<br>
&nbsp;&nbsp;&nbsp;&nbsp; प्रदर्शी कलाकारः काममोही ।<br>
वशी गोपिकामध्यगः पेशवाचः <br>
&nbsp;&nbsp;&nbsp;&nbsp; प्रियाप्रीतिकृद्‍रासरक्तः कलेशः ॥ ४१ ॥ <br>
रसारक्तचित्तो ह्यनन्तस्वरूपः <br>
&nbsp;&nbsp;&nbsp;&nbsp; स्रजा संवृतो बल्लवीमध्यसंस्थः ।<br>
सुबाहुः सुपादः सुवेशः सुकेशो <br>
&nbsp;&nbsp;&nbsp;&nbsp; व्रजेशः सखा वल्लभेशः सुदेशः ॥ ४२ ॥ <br>
क्वणत्किङ्‌किणीजालभृन्नूपुराढ्यो <br>
&nbsp;&nbsp;&nbsp;&nbsp; लसत्कङ्‌कणो ह्यङ्‌गदी हारभारः ।<br>
किरीटी चलत्कुण्डलश्चाङ्‌गुलीय-<br>
&nbsp;&nbsp;&nbsp;&nbsp; स्फुरत्कौस्तुभो मालतीमण्डिताङ्‌गः ॥ ४३ ॥ <br>
महानृत्यकृद्‌रासरङ्‌गः कलाढ्य- <br>
&nbsp;&nbsp;&nbsp;&nbsp; श्चलद्धारभो भामिनीनृत्ययुक्तः ।<br>
कलिन्दाङ्‌गजाकेलिकृत्कुंकुमश्रीः <br>
&nbsp;&nbsp;&nbsp;&nbsp; सुरैर्नायिकानायकैर्गीयमानः ॥ ४४ ॥ <br>
सुखाढ्यस्तु राधापतिः पूर्णबोधः <br>
&nbsp;&nbsp;&nbsp;&nbsp; कटाक्षस्मिती वल्गितभ्रूविलासः ।<br>
सुरम्योऽलिभिः कुन्तलालोलकेशः <br>
&nbsp;&nbsp;&nbsp;&nbsp; स्फुरद्‌बर्हकुन्दस्रजा चारुवेषः ॥ ४५ ॥ <br>
महासर्पतो नन्दरक्षापरांघ्रिः <br>
&nbsp;&nbsp;&nbsp;&nbsp; सदा मोक्षदः शङ्‌खचूडप्रणाशी ।<br>
प्रजारक्षको गोपिकागीयमानः <br>
&nbsp;&nbsp;&nbsp;&nbsp; ककुद्मिप्रणाशप्रयासः सुरेज्यः ॥ ४६ ॥ <br>
कलिः क्रोधकृत्कंसमंत्रोपदेष्टा <br>
&nbsp;&nbsp;&nbsp;&nbsp; तथाक्रूरमंत्रोपदेशी सुरार्थः ।<br>
बली केशिहा पुष्पवर्षोऽमलश्री- <br>
&nbsp;&nbsp;&nbsp;&nbsp; स्तथा नारदाद्दर्शितो व्योमहन्ता ॥ ४७ ॥ <br>
तथाक्रूरसेवापरः सर्वदर्शी <br>
&nbsp;&nbsp;&nbsp;&nbsp; व्रजे गोपिकामोहदः कूलवर्ती ।<br>
सती राधिकाबोधदः स्वप्नकर्ता <br>
&nbsp;&nbsp;&nbsp;&nbsp; विलासी महामोहनाशी स्वबोधः ॥ ४८ ॥ <br>
व्रजे शापतस्त्यक्तराधासकाशो <br>
&nbsp;&nbsp;&nbsp;&nbsp; महामोहदावाग्निदग्धः पतिश्च ।<br>
सखीबन्धनान्मोहिताक्रूर आरात्- <br>
&nbsp;&nbsp;&nbsp;&nbsp; सखीकङ्‌कणैस्ताडिताक्रूररक्षी ॥ ४९ ॥ <br>
रथस्थो व्रजे राधया कृष्णचन्द्रः <br>
&nbsp;&nbsp;&nbsp;&nbsp; सुगुप्तो गमी गोपकैश्चारुलीलः ।<br>
जलेऽक्रूरसन्दर्शितो दिव्यरूपो <br>
&nbsp;&nbsp;&nbsp;&nbsp; दिदृक्षुः पुरीमोहिनीचित्तमोही ॥ ५० ॥ <br>
तथा रङ्‌गकारप्रणाशी सुवस्त्रः <br>
&nbsp;&nbsp;&nbsp;&nbsp; स्रजी वायकप्रीतिकृन्मालिपूज्यः ।<br>
महाकीर्तिदश्चापि कुब्जाविनोदी <br>
&nbsp;&nbsp;&nbsp;&nbsp; स्फुरच्चण्डकोदण्डरुग्णप्रचण्डः ॥ ५१ ॥ <br>
भटार्तिप्रदः कंसदुःस्वप्नकारी <br>
&nbsp;&nbsp;&nbsp;&nbsp; महामल्लवेषः करीन्द्रप्रहारी ।<br>
महामात्यहा रङ्‌गभूमिप्रवेशी <br>
&nbsp;&nbsp;&nbsp;&nbsp; रसाढ्यो यशःस्पृग्बली वाक्पटुश्रीः ॥ ५२ ॥ <br>
महामल्लहा युद्धकृत्स्त्रीवचोऽर्थी <br>
&nbsp;&nbsp;&nbsp;&nbsp; धरानायकः कंसहन्ता यदुः प्राक् ।<br>
सदा पूजितो ह्युग्रसेनप्रसिद्धो <br>
&nbsp;&nbsp;&nbsp;&nbsp; धराराज्यदो यादवैर्मण्डिताङ्‌गः ॥ ५३ ॥ <br>
गुरोः पुत्रदो ब्रह्मविद्ब्रह्मपाठी <br>
&nbsp;&nbsp;&nbsp;&nbsp; महाशङ्‌खहा दण्डधृक्पूज्य एव ।<br>
व्रजे ह्युद्धवप्रेषितो गोपमोही <br>
&nbsp;&nbsp;&nbsp;&nbsp; यशोदाघृणी गोपिकाज्ञानदेशी ॥ ५४ ॥ <br>
सदा स्नेहकृत्कुब्जया पूजिताङ्‌ग- <br>
&nbsp;&nbsp;&nbsp;&nbsp; स्तथाक्रूरगेहंगमी मंत्रवेत्ता ।<br>
तथा पाण्डवप्रेषिताऽक्रूर एव <br>
&nbsp;&nbsp;&nbsp;&nbsp; सुखी सर्वदर्शी नृपानन्दकारी ॥ ५५ ॥ <br>
महाक्षौहिणीहा जरासन्धमानी  <br>
&nbsp;&nbsp;&nbsp;&nbsp; नृपो द्वारकाकारको मोक्षकर्ता ।<br>
रणी सार्वभौमस्तुतो ज्ञानदाता <br>
&nbsp;&nbsp;&nbsp;&nbsp; जरासन्धसङ्‌कल्पकृद्धावदंघ्रिः ॥ ५६ ॥ <br>
नगादुत्पतद्द्वारिकामध्यवर्ती <br>
&nbsp;&nbsp;&nbsp;&nbsp; तथा रेवतीभूषणस्तालचिह्नः ।<br>
यदू रुक्मिणीहारकश्चैद्यवेद्य- <br>
&nbsp;&nbsp;&nbsp;&nbsp; स्तथा रुक्मिरूपप्रणाशी सुखाशी ॥ ५७ ॥ <br>
अनन्तश्च मारश्च कार्ष्णिश्च कामो <br>
&nbsp;&nbsp;&nbsp;&nbsp; मनोजस्तथा शम्बरारी रतीशः ।<br>
रथी मन्मथो मीनकेतुः शरी च <br>
&nbsp;&nbsp;&nbsp;&nbsp; स्मरो दर्पको मानहा पञ्चबाणः ॥ ५८ ॥ <br>
प्रियः सत्यभामापतिर्यादवेशो- <br>
&nbsp;&nbsp;&nbsp;&nbsp; ऽथ सत्राजितप्रेमपूरः प्रहासः ।<br>
महारत्‍नदो जाम्बवद्युद्धकारी <br>
&nbsp;&nbsp;&nbsp;&nbsp; महाचक्रधृक्खड्गधृग्रामसंधिः ॥ ५९ ॥ <br>
विहारस्थितः पाण्डवप्रेमकारी <br>
&nbsp;&nbsp;&nbsp;&nbsp; कलिन्दाङ्‌गजामोहनः खाण्डवार्थी ।<br>
सखा फाल्गुनप्रीतिकृन्नग्रकर्ता <br>
&nbsp;&nbsp;&nbsp;&nbsp; तथा मित्रविन्दापतिः क्रीडनार्थी ॥ ६० ॥ <br>
नृपप्रेमकृद्‌गोजितः सप्तरूपो- <br>
&nbsp;&nbsp;&nbsp;&nbsp; ऽथ सत्यापतिः पारिबर्ही यथेष्टः ।<br>
नृपैः संवृतश्चापि भद्रापतिस्तु <br>
&nbsp;&nbsp;&nbsp;&nbsp; विलासी मधोर्मानिनीशो जनेशः ॥ ६१ ॥ <br>
शुनासीरमोहावृतः सत्सभार्यः <br>
&nbsp;&nbsp;&nbsp;&nbsp; सतार्क्ष्यो मुरारिः पुरीसङ्‌घभेत्ता ।<br>
सुवीरःशिरःखण्डनो दैत्यनाशी <br>
&nbsp;&nbsp;&nbsp;&nbsp; शरी भौमहा चण्डवेगः प्रवीरः ॥ ६२ ॥ <br>
धरासंस्तुतः कुण्डलच्छत्रहर्ता <br>
&nbsp;&nbsp;&nbsp;&nbsp; महारत्‍नयुग्‌राजकन्याभिरामः ।<br>
शचीपूजितः शक्रजिन्मानहर्ता <br>
&nbsp;&nbsp;&nbsp;&nbsp; तथा पारिजातापहारी रमेशः ॥ ६३ ॥ <br>
गृही चामरैः शोभितो भीष्मकन्या-<br>
&nbsp;&nbsp;&nbsp;&nbsp; पतिर्हास्यकृन्मानिनीमानकारी ।<br>
तथा रुक्मिणीवाक्पटुः प्रेमगेहः <br>
&nbsp;&nbsp;&nbsp;&nbsp; सतीमोहनः कामदेवापरश्रीः ॥ ६४ ॥ <br>
सुदेष्णः सुचारुस्तथा चारुदेष्णो-<br>
&nbsp;&nbsp;&nbsp;&nbsp; ऽपरश्चारुदेहो बली चारुगुप्तः ।<br>
सुती भद्रचारुस्तथा चारुचन्द्रो <br>
&nbsp;&nbsp;&nbsp;&nbsp; विचारुश्च चारू रथी पुत्ररूपः ॥ ६५ ॥ <br>
सुभानुः प्रभानुस्तथा चन्द्रभानु- <br>
&nbsp;&nbsp;&nbsp;&nbsp; र्बृहद्‌भानुरेवाष्टभानुश्च साम्बः ।<br>
सुमित्रः क्रतुश्चित्रकेतुस्तु वीरो-<br>
&nbsp;&nbsp;&nbsp;&nbsp; ऽश्वसेनो वृषश्चित्रगुश्चन्द्रबिम्बः ॥ ६६ ॥ <br>
विशङ्‌कुर्वसुश्च श्रुतो भद्र एकः <br>
&nbsp;&nbsp;&nbsp;&nbsp; सुबाहुर्वृषः पूर्णमासस्तु सोमः ।<br>
वरः शान्तिरेव प्रघोषोऽथ सिंहो <br>
&nbsp;&nbsp;&nbsp;&nbsp; बलो ह्यूर्ध्वगोवर्धनोन्नाद एव ॥ ६७ ॥ <br>
महाशो वृकः पावनो वह्निमित्रः <br>
&nbsp;&nbsp;&nbsp;&nbsp; क्षुधिर्हर्षकश्चानिलोऽमित्रजिच्च ।<br>
सुभद्रो जयः सत्यको वाम आयु-<br>
&nbsp;&nbsp;&nbsp;&nbsp; र्यदुः कोटिशः पुत्रपौत्रप्रसिद्धः ॥ ६८ ॥ <br>
हली दण्डधृग्‌रुक्मिहा चानिरुद्ध- <br>
&nbsp;&nbsp;&nbsp;&nbsp; स्तथा राजभिर्हास्यगो द्यूतकर्ता ।<br>
मधुर्ब्रह्मसूर्बाणपुत्रीपतिश्च <br>
&nbsp;&nbsp;&nbsp;&nbsp; महासुन्दरः कामपुत्रो बलीशः ॥ ६९ ॥ <br>
महादैत्यसंग्रामकृद्‌यादवेशः <br>
&nbsp;&nbsp;&nbsp;&nbsp; पुरीभञ्जनो भूतसंत्रासकारी ।<br>
मृधी रुद्रजिद्‌रुद्रमोही मृधार्थी <br>
&nbsp;&nbsp;&nbsp;&nbsp; तथा स्कन्दजित्कूपकर्णप्रहारी ॥ ७० ॥ <br>
धनुर्भञ्जनो बाणमानप्रहारी <br>
&nbsp;&nbsp;&nbsp;&nbsp; ज्वरोत्पत्तिकृत्संस्तुतस्तु ज्वरेण ।<br>
भुजाछेदकृद्‌बाणसंत्रासकर्ता <br>
&nbsp;&nbsp;&nbsp;&nbsp; मृडप्रस्तुतो युद्धकृद्‌भूमिभर्ता ॥ ७१ ॥ <br>
नृगं मुक्तिदो ज्ञानदो यादवानां <br>
&nbsp;&nbsp;&nbsp;&nbsp; रथस्थो व्रजप्रेमपो गोपमुख्यः ।<br>
महासुन्दरीक्रीडितः पुष्पमाली <br>
&nbsp;&nbsp;&nbsp;&nbsp; कलिन्दाङ्‌गजाभेदनः सीरपाणिः ॥ ७२ ॥ <br>
महादंभिहा पौण्ड्रमानप्रहारी <br>
&nbsp;&nbsp;&nbsp;&nbsp; शिरश्छेदकः काशिराजप्रणाशी ।<br>
महाक्षौहिणीध्वंसकृच्चक्रहस्तः <br>
&nbsp;&nbsp;&nbsp;&nbsp; पुरीदीपको राक्षसीनाशकर्ता ॥ ७३ ॥ <br>
अनन्तो महीध्रः फणी वानरारिः <br>
&nbsp;&nbsp;&nbsp;&nbsp; स्फुरद्‌गौरवर्णो महापद्मनेत्रः ।<br>
कुरुग्रामतिर्य्यग्गतो गौरवार्थः <br>
&nbsp;&nbsp;&nbsp;&nbsp; स्तुतः कौरवैः पारिबर्ही ससाम्बः ॥ ७४ ॥ <br>
महावैभवो द्वारकेशो ह्यनेक- <br>
&nbsp;&nbsp;&nbsp;&nbsp; श्चलन्नारदः श्रीप्रभादर्शकस्तु ।<br>
महर्षिस्तुतो ब्रह्मदेवः पुराणः <br>
&nbsp;&nbsp;&nbsp;&nbsp; सदा षोडशस्त्रीसहस्रस्थितश्च ॥ ७५ ॥ ॥ <br>
गृही लोकरक्षापरो लोकरीतिः <br>
&nbsp;&nbsp;&nbsp;&nbsp; प्रभुर्ह्युग्रसेनावृतो दुर्गयुक्तः ।<br>
तथा राजदूतस्ततो बन्धभेत्ता <br>
&nbsp;&nbsp;&nbsp;&nbsp; स्थितो नारदप्रस्तुतः पाण्डवार्थी ॥ ७६ ॥ <br>
नृपैर्मन्त्रकृद्‌ह्युद्धवप्रीतिपूर्णो <br>
&nbsp;&nbsp;&nbsp;&nbsp; वृतः पुत्रपौत्रैः कुरुग्रामगन्ता ।<br>
घृणी धर्मराजस्तुतो भीमयुक्तः <br>
&nbsp;&nbsp;&nbsp;&nbsp; परानन्ददो मंत्रकृद्धर्मजेन ॥ ७७ ॥ <br>
दिशाजिद्‌बली राजसूयार्थकारी <br>
&nbsp;&nbsp;&nbsp;&nbsp; जरासन्धहा भीमसेनस्वरूपः ।<br>
तथा विप्ररूपो गदायुद्धकर्ता <br>
&nbsp;&nbsp;&nbsp;&nbsp; कृपालुर्महाबन्धनच्छेदकारी ॥ ७८ ॥ <br>
नृपैः संस्तुतो ह्यागतो धर्मगेहं <br>
&nbsp;&nbsp;&nbsp;&nbsp; द्विजैः संवृतो यज्ञसंभारकर्ता ।<br>
जनैः पूजितश्चैद्यदुर्वाक्क्षमश्च <br>
&nbsp;&nbsp;&nbsp;&nbsp; महामोहदोऽरेः शिरश्च्छेदकारी ॥ ७९ ॥ <br>
महायज्ञशोभाकरश्चक्रवर्ती<br>
&nbsp;&nbsp;&nbsp;&nbsp; नृपानन्दकारी विहारी सुरारी ।<br>
सभासंवृतो मानहृत्कौरवस्य <br>
&nbsp;&nbsp;&nbsp;&nbsp; तथा शाल्वसंहारको यानहन्ता ॥ ८० ॥ <br>
सभोजश्च वृष्णिर्मधुः शूरसेनो <br>
&nbsp;&nbsp;&nbsp;&nbsp; दशार्हो यदुर्ह्यंधको लोकजिच्च ।<br>
द्युमन्मानहा वर्मधृग्दिव्यशस्त्री <br>
&nbsp;&nbsp;&nbsp;&nbsp; स्वबोधः सदा रक्षको दैत्यहन्ता ॥ ८१ ॥ <br>
तथा दन्तवक्त्रप्रणाशी गदा धृग्- <br>
&nbsp;&nbsp;&nbsp;&nbsp; जगत्तीर्थयात्राकरः पद्महारः ।<br>
कुशी सूतहन्ता कृपाकृत्स्मृतीशो-<br>
&nbsp;&nbsp;&nbsp;&nbsp; ऽमलो बल्वलाङ्‌गप्रभाखण्डकारी ॥ ८२ ॥ <br>
तथा भीमदुर्योधनज्ञानदाता- <br>
&nbsp;&nbsp;&nbsp;&nbsp; परो रोहिणीसौख्यदो रेवतीशः ।<br>
महादानकृद्‌विप्रदारिद्र्यहा च <br>
&nbsp;&nbsp;&nbsp;&nbsp; सदा प्रेमयुक्श्रीसुदाम्नः सहायः ॥ ८३ ॥ <br>
तथा भार्गवक्षेत्रगन्ता सरामो-<br>
&nbsp;&nbsp;&nbsp;&nbsp; ऽथ सूर्योपरागश्रुतः सर्वदर्शी ।<br>
महासेनया चास्थितः स्नानयुक्तो <br>
&nbsp;&nbsp;&nbsp;&nbsp; महादानकृन्मित्रसम्मेलनार्थी ॥ ८४ ॥ <br>
तथा पाण्डवप्रीतिदः कुन्तिजार्थी <br>
&nbsp;&nbsp;&nbsp;&nbsp; विशालाक्षमोहप्रदः शान्तिदश्च ।<br>
वटे राधिकाराधनो गोपिकाभिः <br>
&nbsp;&nbsp;&nbsp;&nbsp; सखीकोटिभी राधिकाप्राणनाथः ॥ ८५ ॥ <br>
सखीमोहदावाग्निहा वैभवेशः <br>
&nbsp;&nbsp;&nbsp;&nbsp; स्फुरत्कोटिकन्दर्पलीलाविशेषः ।<br>
सखीराधिकादुःखनाशी विलासी <br>
&nbsp;&nbsp;&nbsp;&nbsp; सखीमध्यगः शापहा माधवीशः ॥ ८६ ॥ <br>
शतं वर्षविक्षेपहृन्नन्दपुत्र- <br>
&nbsp;&nbsp;&nbsp;&nbsp; स्तथा नन्दवक्षोगतः शीतलाङ्‌गः ।<br>
यशोदाशुचः स्नानकृद्‌दुःखहन्ता <br>
&nbsp;&nbsp;&nbsp;&nbsp; सदागोपिकानेत्रलग्नो व्रजेशः ॥ ८७ ॥ <br>
स्तुतो देवकीरोहिणीभ्यां सुरेन्द्रो <br>
&nbsp;&nbsp;&nbsp;&nbsp; रहो गोपिकाज्ञानदो मानदश्च ।<br>
तथा संस्तुतः पट्टराज्ञीभिराराद्- <br>
&nbsp;&nbsp;&nbsp;&nbsp; धनी लक्ष्मणाप्राणनाथः सदा हि  ॥ ८८ ॥ <br>
त्रिभिः षोडशस्त्रीसहस्रस्तुताङ्‌गः <br>
&nbsp;&nbsp;&nbsp;&nbsp; शुको व्यासदेवः सुमन्तुः सितश्च ।<br>
भरद्वाजको गौतमो ह्यासुरिः सद्- <br>
&nbsp;&nbsp;&nbsp;&nbsp; वसिष्ठः शतानन्द आद्यः सरामः ॥ ८९ ॥ <br>
मुनिः पर्वतो नारदो धौम्य इन्द्रो-<br>
&nbsp;&nbsp;&nbsp;&nbsp; ऽसितोऽत्रिर्विभाण्डः प्रचेताः कृपश्च ।<br>
कुमारः सनन्दस्तथा याज्ञवल्क्यो <br>
&nbsp;&nbsp;&nbsp;&nbsp; ऋभुर्ह्यङ्‌गिरा देवलः श्रीमृकण्डः ॥ ९० ॥ <br>
मरीची क्रतुश्चौर्वको लोमशश्च <br>
&nbsp;&nbsp;&nbsp;&nbsp; पुलस्त्यो भृगुर्ब्रह्मरातो वसिष्ठः ।<br>
नरश्चापि नारायणो दत्त एव <br>
&nbsp;&nbsp;&nbsp;&nbsp; तथा पाणिनिः पिङ्‌गलो भाष्यकारः ॥ ९१ ॥ <br>
सकात्यायनो विप्रपातञ्जलिश्चा- <br>
&nbsp;&nbsp;&nbsp;&nbsp; थ गर्गो गुरुर्गीष्पतिर्गौतमीशः ।<br>
मुनिर्जाजलिः कश्यपो गालवश्च <br>
&nbsp;&nbsp;&nbsp;&nbsp; द्विजः सौभरिश्चर्ष्यशृङ्‌गश्च कण्वः ॥ ९२ ॥ <br>
द्वितश्चैकतश्चापि जातूद्‌भवश्च <br>
&nbsp;&nbsp;&nbsp;&nbsp; घनः कर्दमस्यात्मजः कर्दमश्च ।<br>
तथा भार्गवः कौत्सकश्चारुणस्तु <br>
&nbsp;&nbsp;&nbsp;&nbsp; शुचिः पिप्पलादो मृकण्डस्य पुत्रः ॥ ९३ ॥ <br>
सपैलःस्तथा जैमिनिः सत्सुमन्तु- <br>
&nbsp;&nbsp;&nbsp;&nbsp; र्वरो गाङ्‌गलः स्फोटगेहः फलादः ।<br>
सदा पूजितो ब्राह्मणः सर्वरूपी <br>
&nbsp;&nbsp;&nbsp;&nbsp; मुनीशो महामोहनाशोऽमरः प्राक् ॥ ९४ ॥ <br>
मुनीशस्तुतः शौरिविज्ञानदाता <br>
&nbsp;&nbsp;&nbsp;&nbsp; महायज्ञकृच्चाभृतस्नानपूज्यः ।<br>
सदा दक्षिणादो नृपैः पारिबर्ही <br>
&nbsp;&nbsp;&nbsp;&nbsp; व्रजानन्ददो द्वारिकागेहदर्शी ॥ ९५ ॥ <br>
महाज्ञानदो देवकीपुत्रदश्चा- <br>
&nbsp;&nbsp;&nbsp;&nbsp; सुरैः पूजितोऽहीन्द्रसेनादृतश्च ।<br>
सदा फाल्गुनप्रीतिकृत्सत्सुभद्रा-<br>
&nbsp;&nbsp;&nbsp;&nbsp; विवाहे द्विपाश्वप्रदो मानयानः ॥ ९६ ॥ <br>
भुवं दर्शको मैथिलेन प्रयुक्तो <br>
&nbsp;&nbsp;&nbsp;&nbsp; द्विजेनाशु राज्ञा स्थितो ब्राह्मणैश्च ।<br>
कृती मैथिले लोकवेदोपदेशी <br>
&nbsp;&nbsp;&nbsp;&nbsp; सदावेदवाक्यैः स्तुतः शेषशायी ॥ ९७ ॥ <br>
परीक्षावृतो ब्राह्मणैश्चामरेषु <br>
&nbsp;&nbsp;&nbsp;&nbsp; भृगुप्रार्थितो दैत्यहा चेशरक्षी ।<br>
सखा चार्जुनस्यापि मानप्रहारी <br>
&nbsp;&nbsp;&nbsp;&nbsp; तथा विप्रपुत्रप्रदो धामगन्ता ॥ ९८ ॥ <br>
विहारस्थितो माधवीभिः कलाङ्‌गो <br>
&nbsp;&nbsp;&nbsp;&nbsp; महामोहदावाग्निदग्धाभिरामः ।<br>
यदुर्ह्युग्रसेनो नृपोऽक्रूर एव <br>
&nbsp;&nbsp;&nbsp;&nbsp; तथा चोद्धवः शूरसेनश्च शूरः ॥ ९९ ॥ <br>
हृदीकश्च सत्राजितश्चाप्रमेयो <br>
&nbsp;&nbsp;&nbsp;&nbsp; गदः सारणः सात्यकिर्देवभागः ।<br>
तथा मानसः सञ्जयः श्यामकश्च <br>
&nbsp;&nbsp;&nbsp;&nbsp; वृको वत्सको देवको भद्रसेनः ॥ १०० ॥ <br>
नृपोऽजातशत्रुर्जयो माद्रिपुत्रो-<br>
&nbsp;&nbsp;&nbsp;&nbsp; ऽथ भीष्मः कृपो बुद्धिचक्षुश्च पाण्डुः ।<br>
तथा शन्तनुर्देवबाह्लीक एवा- <br>
&nbsp;&nbsp;&nbsp;&nbsp; थ भूरिश्रवाश्चित्रवीर्यो विचित्रः ॥ १०१ ॥ <br>
शलश्चापि दुर्योधनः कर्ण एव <br>
&nbsp;&nbsp;&nbsp;&nbsp; सुभद्रासुतो विष्णुरातः प्रसिद्धः ।<br>
स जन्मेजयः पाण्डवः कौरवश्च <br>
&nbsp;&nbsp;&nbsp;&nbsp; तथा सर्वतेजा हरिः सर्वरूपी ॥ १०२ ॥ <br>
व्रजं ह्यागतो राधया पूर्णदेवो <br>
&nbsp;&nbsp;&nbsp;&nbsp; वरो रासलीलापरो दिव्यरूपी ।<br>
रथस्थो नवद्वीपखण्डप्रदर्शी <br>
&nbsp;&nbsp;&nbsp;&nbsp; महामानदो गोपजो विश्वरूपः ॥ १०३ ॥ <br>
सनन्दश्च नन्दो वृषो वल्लभेशः <br>
&nbsp;&nbsp;&nbsp;&nbsp; सुदामार्जुनः सौबलस्तोक एव ।<br>
स कृष्णोंऽशुकः सद्विशालर्षभाख्यः <br>
&nbsp;&nbsp;&nbsp;&nbsp; सुतेजस्विकः कृष्णमित्रो वरूथः ॥ १०४ ॥ <br>
कुशेशो वनेशस्तु वृन्दावनेश- <br>
&nbsp;&nbsp;&nbsp;&nbsp; स्तथा माथुरेशाधिपो गोकुलेशः ।<br>
सदागोगणो गोपतिर्गोपिकेशो-<br>
&nbsp;&nbsp;&nbsp;&nbsp; ऽथ गोवर्धनो गोपतिः कन्यकेशः ॥ १०५ ॥ <br>
अनादिस्तु चात्मा हरिः पूरुषश्च <br>
&nbsp;&nbsp;&nbsp;&nbsp; परो निर्गुणो ज्योतिरूपो निरीहः ।<br>
सदा निर्विकारः प्रपञ्चात्परश्च <br>
&nbsp;&nbsp;&nbsp;&nbsp; स सत्यस्तु पूर्णः परेशस्तु सूक्ष्मः ॥ १०६ ॥ <br>
द्वारकायां तथा चाश्वमेधस्य कर्ता <br>
&nbsp;&nbsp;&nbsp;&nbsp; नृपेणापि पौत्रेण भूभारहर्ता ।<br>
पुनः श्रीव्रजे रासरङ्‌गस्य कर्ता <br>
&nbsp;&nbsp;&nbsp;&nbsp; हरीराधया गोपिकानां च भर्ता ॥ १०७ ॥ <br>
सदैकस्त्वनेकः प्रभापूरिताङ्‌ग- <br>
&nbsp;&nbsp;&nbsp;&nbsp; स्तथा योगमायाकरः कालजिच्च ।<br>
सुदृष्टिर्महत्तत्त्वरूपः प्रजातः <br>
&nbsp;&nbsp;&nbsp;&nbsp; सकूटस्थ आद्याङ्‌कुरो वृक्षरूपः ॥ १०८ ॥ <br>
विकारस्थितश्च ह्यहङ्‌कार एव <br>
&nbsp;&nbsp;&nbsp;&nbsp; स वै कारकस्तैजसस्तामसश्च ।<br>
नमो दिक्समीरस्तु सूर्यः प्रचेतो-<br>
&nbsp;&nbsp;&nbsp;&nbsp; ऽश्विवह्निश्च शक्रो ह्युपेन्द्रस्तु मित्रः ॥ १०९ ॥ <br>
श्रुतिस्त्वक्च दृग्घ्राणजिह्वागिरश्च <br>
&nbsp;&nbsp;&nbsp;&nbsp; भुजामेढ्रकः पायुरङ्‌घ्रिः सचेष्टः ।<br>
धराव्योमवार्मारुतश्चैव तेजो-<br>
&nbsp;&nbsp;&nbsp;&nbsp; ऽथ रूपं रसो गन्धशब्दस्पृशश्च ॥ ११० ॥ <br>
सचित्तश्च बुद्धिर्विराट् कालरूप- <br>
&nbsp;&nbsp;&nbsp;&nbsp; स्तथा वासुदेवो जगत्कृद्धताङ्‌गः ।<br>
तथाण्डे शयानः सशेषः सहस्र- <br>
&nbsp;&nbsp;&nbsp;&nbsp; स्वरूपो रमानाथ आद्योऽवतारः ॥ १११ ॥ <br>
सदा सर्गकृत्पद्मजः कर्मकर्ता <br>
&nbsp;&nbsp;&nbsp;&nbsp; तथा नाभिपद्मोद्‌भवो दिव्यवर्णः ।<br>
कविर्लोककृत्कालकृत्सूर्यरूपो <br>
&nbsp;&nbsp;&nbsp;&nbsp; निमेषो भवो वत्सरान्तो महीयान् ॥ ११२ ॥ <br>
तिथिर्वारनक्षत्रयोगाश्च लग्नो-<br>
&nbsp;&nbsp;&nbsp;&nbsp; ऽथ मासो घटी च क्षणः काष्ठिका च ।<br>
मुहूर्तस्तु यामो ग्रहा यामिनी च <br>
&nbsp;&nbsp;&nbsp;&nbsp; दिनं चर्क्षमालागतो देवपुत्रः ॥ ११३ ॥ <br>
कृतो द्वापरस्तु त्रितस्तत्कलिस्तु <br>
&nbsp;&nbsp;&nbsp;&nbsp; सहस्रं युगस्तत्र मन्वन्तरश्च ।<br>
लयः पालनं सत्कृतिस्तत्परार्धं <br>
&nbsp;&nbsp;&nbsp;&nbsp; सदोत्पत्तिकृद्द्व्यक्षरो ब्रह्मरूपः ॥ ११४ ॥ <br>
तथा रुद्रसर्गस्तु कौमारसर्गो <br>
&nbsp;&nbsp;&nbsp;&nbsp; मुनेः सर्गकृद्देवकृत्प्राकृतस्तु ।<br>
श्रुतिस्तु स्मृतिः स्तोत्रमेवं पुराणं <br>
&nbsp;&nbsp;&nbsp;&nbsp; धनुर्वेद इज्याथ गान्धर्ववेदः ॥ ११५ ॥ <br>
विधाता च नारायणः सत्कुमारो <br>
&nbsp;&nbsp;&nbsp;&nbsp; वराहस्तथा नारदो धर्मपुत्रः ।<br>
मुनिः कर्दमस्यात्मजो दत्त एव <br>
&nbsp;&nbsp;&nbsp;&nbsp; स यज्ञोऽमरो नाभिजः श्रीपृथुश्च ॥ ११६ ॥ <br>
सुमत्स्यश्च कूर्मश्च धन्वन्तरिश्च <br>
&nbsp;&nbsp;&nbsp;&nbsp; तथा मोहिनी नारसिंहः प्रतापी ।<br>
द्विजो वामनो रेणुकापुत्ररूपो <br>
&nbsp;&nbsp;&nbsp;&nbsp; मुनिर्व्यासदेवः श्रुतिस्तोत्रकर्ता ॥ ११७ ॥ <br>
धनुर्वेदभाग्रामचन्द्रावतारः <br>
&nbsp;&nbsp;&nbsp;&nbsp; ससीतापतिर्भारहृद्‌रावणारिः ।<br>
नृपः सेतुकृद्‌वानरेन्द्रप्रहारी <br>
&nbsp;&nbsp;&nbsp;&nbsp; महायज्ञकृद्‌राघवेन्द्रः प्रचण्डः ॥ ११८ ॥ <br>
बलः कृष्णचन्द्रस्तु कल्किः कलेश- <br>
&nbsp;&nbsp;&nbsp;&nbsp; स्तु बुद्धः प्रसिद्धस्तु हंसस्तथाश्वः ।<br>
ऋषीन्द्रोऽजितो देववैकुण्ठनाथो <br>
&nbsp;&nbsp;&nbsp;&nbsp; ह्यमूर्तिश्च मन्वन्तरस्यावतारः ॥ ११९ ॥ <br>
गजोद्धारणः श्रीमनुर्ब्रह्मपुत्रो <br>
&nbsp;&nbsp;&nbsp;&nbsp; नृपेन्द्रस्तु दुष्यन्तजो दानशीलः ।<br>
सदृष्टः श्रुतो भूत एवं भविष्यद्‌-<br>
&nbsp;&nbsp;&nbsp;&nbsp; भवत्स्थावरो जङ्‌गमोऽल्पं महच्च ॥ १२० ॥ <br>
इति श्रीभुजङ्‌गप्रयातेन चोक्तं <br>
&nbsp;&nbsp;&nbsp;&nbsp; हरे राधिकेशस्य नाम्नां सहस्रम् ।<br>
पठेद्‌भक्तियुक्तो द्विजः सर्वदा हि <br>
&nbsp;&nbsp;&nbsp;&nbsp; कृतार्थो भवेत्कृष्णचन्द्रस्वरूपः ॥ १२१ ॥ <br>
महापापराशिं भिनत्ति श्रुतं य- <br>
&nbsp;&nbsp;&nbsp;&nbsp; त्सदा वैष्णवानां प्रियं मङ्‌गलं च ।<br>
इदं रासराकादिने चाश्विनस्य <br>
&nbsp;&nbsp;&nbsp;&nbsp; तथा कृष्णजन्माष्टमीमध्य एव ॥ १२२ ॥ <br>
तथा चैत्रमासस्य राकादिने वा- <br>
&nbsp;&nbsp;&nbsp;&nbsp; थ भाद्रे च राधाष्टमीसद्दिने वा ।<br>
पठेद्‌भक्तियुक्तस्त्विदं पूजयित्वा <br>
&nbsp;&nbsp;&nbsp;&nbsp; चतुर्धा सुमुक्तिं तनोति प्रशस्तः ॥ १२३ ॥ <br>
पठेत्कृष्णपुर्यां च वृन्दावने वा <br>
&nbsp;&nbsp;&nbsp;&nbsp; व्रजे गोकुले वापि वंशीवटे वा ।<br>
वटे वा क्षये वा तटे सूर्यपुत्र्याः <br>
&nbsp;&nbsp;&nbsp;&nbsp; स भक्तोऽथ गोलोकधाम प्रयाति ॥ १२४ ॥ <br>
भजेद्‌भक्तिभावाच्च सर्वत्र भूमौ <br>
&nbsp;&nbsp;&nbsp;&nbsp; हरिं कुत्र चानेन गेहे वने वा ।<br>
जहाति क्षणं नो हरिस्तं च भक्तं <br>
&nbsp;&nbsp;&nbsp;&nbsp; सुवश्यो भवेन्माधवः कृष्णचन्द्रः ॥ १२५ ॥ <br>
सदा गोपनीयं सदा गोपनीयं <br>
&nbsp;&nbsp;&nbsp;&nbsp; सदा गोपनीयं प्रयत्‍नेन भक्तैः ।<br>
प्रकाश्यं न नाम्नां सहस्रं हरेश्च <br>
&nbsp;&nbsp;&nbsp;&nbsp; न दातव्यमेवं कदा लम्पटाय ॥ १२६ ॥ <br>
इदं पुस्तकं यत्र गेहेऽपि तिष्ठेद्- <br>
&nbsp;&nbsp;&nbsp;&nbsp; वसेद्‌राधिकानाथ आद्यस्तु तत्र ।<br>
तथा षड्गुणाः सिद्धयो द्वादशापि <br>
&nbsp;&nbsp;&nbsp;&nbsp; गुणैस्त्रिंशतैर्लक्षणैस्तु प्रयान्ति ॥ १२७ ॥ <br>
</p>

<p class="end">इति श्रीमद्‌गर्गसंहितायामश्वमेधखण्डे  <br>श्रीकृष्णसहस्रनामवर्णनं नामैकोनषष्टितमोऽध्यायः ॥ ५९ ॥  <br><br>
हरिः ॐ तत्सच्छ्रीकृष्णार्पणमस्तु ॥ <br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 28-02-2014  -->
