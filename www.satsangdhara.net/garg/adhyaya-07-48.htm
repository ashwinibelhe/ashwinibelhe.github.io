<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीगर्ग संहिता  -  विश्वजित्खण्डः  -  अष्टचत्वारिंशोऽध्यायः 
</title>
<link rel="stylesheet" type="text/css" href="../css/garg.css"> 

<a name="top"></a>


</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-07-47.htm">मागचा अध्याय</a>
</div>
<div class="nex">
<a href="adhyaya-07-49.htm">पुढचा अध्याय</a>
</div>

<p class="hdr1">
श्रीगर्गसंहिता  </p>
<p class="hdr2">
विश्वजित्खण्डः  -  अष्टचत्वारिंशोऽध्यायः </p>
<p class="hdr3">
प्रद्युम्नस्य द्वारकाप्रत्यावर्तनम्  -  </p><br>

<p class="shl">
श्रीनारद उवाच -<br>
स्वपुरे पतितो मूर्च्छां गतः शक्रसखो भृशम् ॥ <br>
उत्तस्थौ च क्षणं तत्र किंचिद्‍व्याकुलमानसः ॥१॥<br>
अथ कार्ष्णिं परं ब्रह्म ज्ञात्वा शक्रसखस्त्वरन् ॥ <br>
स्वसकाशाद्‌बलं नीत्वा यदूनां च बलं ययौ ॥२॥<br>
ऐरावतकुलेभाश्च त्रिशुंडा दंडदंतिनः ॥ <br>
चतुर्दंता श्वेतवर्णाः सहस्राणि मदच्युतः ॥३॥<br>
हेमाद्रिप्रभवा नागा योजनद्वयविग्रहाः ॥ <br>
कोटिशः पर्वताकारा उन्मत्ता दिग्गजा इव ॥४॥<br>
दिव्यास्या दिव्यगतयः कोटिशः कोटिशो नृप ॥ <br>
शतार्बुदा रथा दिव्याः शातकौंभमयाः पराः ॥५॥<br>
अयुतानि विमानानां योजनद्वयशालिनाम् ॥ <br>
नियुतं कामधेनूनां पारिजातसहस्रकम् ॥६॥<br>
करिदन्तखचित्स्तंभ-हेमरत्‍नखचित्पदाः ॥ <br>
मुक्तास्तडागसंवृद्धा गुणयंत्रस्फुरत्प्रभाः ॥७॥<br>
मल्लिकामकरन्दार्द्राः शिरीषकुसुमाकुलाः ॥ <br>
पयःफेननिभाः शय्याः कोटिशः सोपबर्हणाः ॥८॥<br>
वितानानि विचित्राणि भित्तिवस्त्राणि कोटिशः ॥ <br>
आसनानि मृदुस्पर्श-चित्रवर्णानि सर्वशः ॥९॥<br>
दीर्घाणि चोपबर्हाणि विश्वकर्मकृतानि च ॥ <br>
मुक्तास्तबकहेमाद्यैः खचितानि सहस्रशः ॥१०॥<br>
सहस्रशो जवनिकाः शिबिकाश्चैव कोटिशः ॥ <br>
छत्राणां चामराणां च दिव्यसिंहासनैः सह ॥११॥<br>
व्यजनानां तथा कोटी राज्यश्रीभूषणानि च ॥ <br>
पीयूषाणां द्रोणकोटिः सुधर्मा च सभा तथा ॥१२॥<br>
एवं च सर्वतोभद्रपद्मानीति सहस्रकम् ॥ <br>
हीरकाणां च हरितां मुक्तानां च तथैव हि ॥१३॥<br>
गोमेदानां कोटिभारा नीलकानां तथैव च ॥ <br>
अदित्यचंद्रकांतीनां वैदूर्याणां सहस्रशः ॥१४॥<br>
स्यमन्तकमणीनां च कोटिभाराः समागताः ॥ <br>
तथा वै पद्मरागाणां भारा विद्ध्यर्बुदं नृप ॥१५॥<br>
जांबूनदसुवर्णानां हाटकानां तथैव च ॥ <br>
सुवर्णाद्रिसुवर्णानां कोटिभारश्च कोटिशः ॥१६॥<br>
राज्यं नवविधीन्सर्वान्देवानां मैथिलेश्वर ॥ <br>
अष्टानां लोकपालानामाधिपत्याधिरक्षकः ॥१७॥<br>
नीत्वोद्धवं शक्रसखो दत्त्वैवं बलिमद्‌भुतम् ॥ <br>
कौशल्यहेतवे कार्ष्णिं प्रणनाम कृतांजलिः ॥१८॥<br>
तस्मै तुष्टः शंबरारिः प्रददौ रत्‍नमालिकाम् ॥ <br>
संस्थाप्य राज्ये तं राजन्नेषा हि प्रकृतिः सताम् ॥१९॥<br>
इत्थं शक्रसखं जित्वा प्रद्युम्नाय बलिं ददौ ॥ <br>
शिबिराणां समूहोऽभूदरुणोदानदीमनु ॥२०॥<br>
महाधनखचिद्‌भिश्च वितानैः शतयोजनम् ॥ <br>
पतत्पताकैर्दिव्याभैर्भून्यस्तविजयध्वजैः ॥२१॥<br>
विरेजे शिबिरव्यूहो लहरीभिः पयोदधिः ॥ <br>
आकाशादागतं तत्र गजारूढं पुरन्दरम् ॥२२॥<br>
ससैन्यं सहसा राजन्दुंदुभिध्वनिसंयुतम् ॥ <br>
संवीक्ष्य वेगतो वीरा जगृहुः शस्त्रसंहतिम् ॥२३॥<br>
पुनरिन्द्रं च तं ज्ञात्वा बभूवुर्हर्षिता नृपाः ॥ <br>
श्रीप्रद्युम्नं सभामध्ये कथयन्मघवा तदा ॥२४॥<br>
शृणु राजन्महाबाहो त्वं परावरवित्तमः ॥ <br>
लीलावती नाम पुरी शुभा हेमाद्रिसानुषु ॥२५॥<br>
विद्याधरेशः सुकृती तत्र राज्यं करोति हि ॥ <br>
तत्कन्या सुंदरीनामा शतचन्द्रनिभा शुभा ॥२६॥<br>
आगता देवताः सर्वास्तस्या राजन्स्वयंवरे ॥ <br>
लोकपालास्तथा सर्वे संप्राप्ता दिव्यविग्रहाः ॥२७॥<br>
यं दृष्ट्वा मूर्च्छिताहं स्यां स मे भर्ता भविष्यति ॥ <br>
गिरेत्येवं प्रजल्पंती सुंदरं वरमिच्छती ॥२८॥<br>
तत्रापि गच्छ सहसा भ्रातृभिः सह कौतुके ॥ <br>
स्वयंवरं पश्य वरं देवलोकैश्च मण्डितम् ॥२९॥<br>
श्रीनारद उवाच -<br>
तच्छ्रुत्वा भगवान्कार्ष्णि-र्यादवैर्भ्रातृभिः सह ॥ <br>
पुरन्दरेण सहसा पुरीं लीलावतीं ययौ ॥३०॥<br>
विशालाजिरसंयुक्ते खचिद्‌रत्‍नमनोहरे ॥ <br>
चन्दनागुरुकस्तूरीकुंकुमद्रवचर्चिते ॥३१॥<br>
मुक्तायुक्तैस्तोरणैश्च वितानैः सुमहाधनैः ॥ <br>
जांबूनदासनैः साक्षादिंद्रलोक इवापरे ॥३२॥<br>
तस्मिन्स्वयंवरे तस्थौ प्रद्युम्नो दिव्य आसने ॥ <br>
गिरिशशृङ्गे यथा सिंहः सर्वेषां पश्यतां नृप ॥३३॥<br>
व्रजेशा मुनयस्तत्र देवा रुद्रगणास्तथा ॥ <br>
मरुतो रवयश्चैव वसवो ह्यग्नयोऽश्विनौ ॥३४॥<br>
यमोऽथ वरुणः सोमो धनदः शक्र एव हि ॥ <br>
सिद्धा विद्याधराश्चैव गंधर्वः किन्नरास्तथा ॥३५॥<br>
अन्ये समागताः सर्वे रत्‍नाभरणभूषिताः ॥ <br>
जहुर्वैवाहिकीमाशां प्रद्युम्नं वीक्ष्य मैथिल ॥३६॥<br>
सा सुंदरी तत्र सुरत्‍नमालया <br>
&nbsp;&nbsp;&nbsp;&nbsp;  रतिं च रंभां क्षिपतीव निर्गता ॥ <br>
वाणी रमां रुपवतीं पुलोमजां <br>
&nbsp;&nbsp;&nbsp;&nbsp;  विडंबयन्तीव बभौ वरांगना ॥३७॥<br>
यां वीक्ष्य सर्वेषु सदःसु सर्वतो <br>
&nbsp;&nbsp;&nbsp;&nbsp;  मोहं प्रयातेषु तथैव मैथिल ॥ <br>
श्रीः सर्वलोकस्य च पश्यतो वरं <br>
&nbsp;&nbsp;&nbsp;&nbsp;  विचिन्वती सा चपलेव चांबुदम् ॥३८॥<br>
दिव्यांबरं पद्मदलायतेक्षणं <br>
&nbsp;&nbsp;&nbsp;&nbsp;  प्रद्युम्नवीरं नरलोकसुन्दरम् ॥ <br>
समेत्य मूर्च्छां समवाप सुन्दरी <br>
&nbsp;&nbsp;&nbsp;&nbsp;  विद्याधरी सा पुनराप संज्ञाम् ॥३९॥<br>
समुत्थिता सात्वतहर्षविह्वला <br>
&nbsp;&nbsp;&nbsp;&nbsp;  तस्थौ सुमालां विनिधाय तद्‌गले ॥ <br>
विद्याधरेशः सुकृती च सुन्दरीं <br>
&nbsp;&nbsp;&nbsp;&nbsp;  सुतां ददौ मैथिल शंबरारये ॥४०॥<br>
नदत्सु तूर्य्येषु तदैव  निर्जरा <br>
&nbsp;&nbsp;&nbsp;&nbsp;  न सेहिरे वीक्ष्य विवाहमंगलम् ॥ <br>
तं सर्वतः संरुरुधुः स्वयंवरं <br>
&nbsp;&nbsp;&nbsp;&nbsp;  प्रचण्डमेघा इव भास्करं परम् ॥४१॥<br>
क्रोधावृतांस्तानमरान्धनुर्धरान्  <br>
&nbsp;&nbsp;&nbsp;&nbsp;  मदोद्धतान् वीक्ष्य हरेः स्वयंवरम् ॥ <br>
श्रीकृष्णदत्तं सशरं धनुः स्वयं <br>
&nbsp;&nbsp;&nbsp;&nbsp;  वरं गृहीत्वा यदुभिर्जगर्ज ह ॥४२॥<br>
तच्चापमुक्तैर्विशिखैः स्फुरत्प्रभै-<br>
&nbsp;&nbsp;&nbsp;&nbsp;  श्छिन्नायुधा मैथिल शीर्णकञ्चुकाः ॥ <br>
विदुद्रुवुस्ते च दिशो दशामरा <br>
&nbsp;&nbsp;&nbsp;&nbsp;  नीहारमेघा इव सूर्यरश्मिभिः ॥४३॥<br>
प्रद्युम्नो भगवान्साक्षादित्थं जित्वा स्वयंवरम् ॥ <br>
विजित्येलावृतं खंडं भारतं गंतुमुद्यतः ॥४४॥<br>
भातृभिर्यदुभिः सैन्यैः सर्वमंत्रिजनैः सह ॥ <br>
आययौ भारतं खंडं नादयन् जयदुन्दुभीन् ॥४५॥<br>
पश्यन्देशाननेकांश्च जंबूद्वीपजयो बली ॥ <br>
आनर्तान्द्वारकान्देशान् प्राप्तोऽभूत्स हरेः सुतः ॥४६॥<br>
प्रद्युम्नप्रेषितः साक्षादुद्धवो बुद्धिसत्तमः ॥ <br>
प्रणनामोग्रसेनं तं सभायां श्रीहरिं बली ॥४७॥<br>
वर्षे वर्षेऽपि यज्जातं जंबुद्विपजयं तथा ॥ <br>
तत्सर्वं हि यथायोग्यं कथयामास चोद्धवः ॥४८॥<br>
श्रीकृष्णबलदेवाभ्यां सर्वैर्वृद्धजनैः सह ॥ <br>
प्रद्युम्नं तं समानेतुमुग्रसेनो विनिर्गतः ॥४९॥<br>
गीतवादित्रघोषेण ब्रह्मघोषेण भूयसा ॥ <br>
मुक्तावर्षैर्लाजपुष्पैः पाठारावैः सुमंगलैः ॥५०॥<br>
वारणेन्द्रं पुरस्कृत्य सौवर्णैः कलशैर्नृप ॥ <br>
गंधर्वैर्वारमुख्याभिः शंखदुन्दुभिवेणुभिः ॥५१॥<br>
गंधाक्षतैर्हेमपात्रैः पुष्पधूपैर्यवांकुरैः ॥ <br>
उग्रसेनः शंबरारेः संमुखं चाजगाम ह ॥५२॥<br>
खड्गं नीत्वोग्रसेनस्य पुरो धृत्वा कृतांजलिः ॥ <br>
ननाम कार्ष्णिर्यदुभिर्भ्रातृभिः सह मैथिल ॥५३॥<br>
श्रीकृष्णं सबलं नत्वा सर्वान् वृद्धान्प्रणम्य च ॥ <br>
गर्गाचार्यं ननामाशु प्रद्युम्नो मीनकेतनः ॥५४॥<br>
संश्लाघ्याभ्यर्च्य विधिवद्‍ब्राह्मणैर्वेदसूक्तिभिः ॥ <br>
आरोप्य वारणे कार्ष्णिमुग्रसेनः पुरीं ययौ ॥५५॥<br>
मंगलं द्वारकायां च सर्वत्राभूद्‍गृहे गृहे ॥ <br>
इत्थं नृप ते कथितं किं भूयः श्रोतुमिच्छसि ॥५६॥<br>
</p>

<p class="end">इति श्रीगर्गसंहितायां श्रीविश्वजित्खण्डे श्रीनारदबहुलाश्वसंवादे <br>
प्रद्युम्नद्वारकागमनं  नामाष्टचत्वारिंशोऽध्यायः ॥४८॥ <br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<!--  CHECKED - 10-02-2014  -->
