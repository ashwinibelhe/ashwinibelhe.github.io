<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीधरस्वामीकृत  - श्रीशिवलीलामृत  -  अध्याय सातवा</title>

<link rel="stylesheet" type="text/css" href="../../css/vijay.css">

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../pp/pp-intro.htm"><span>पांडवप्रताप</span></a></li>

			<li><a href="../ramvijay/intro-ramvijay.htm">रामविजय</a></li>

			<li><a href="../intro-harivijay.htm"><span>हरिविजय</span></a></li>

			<li><a href="../intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<div class="pre">
<a href="shivlila-06.htm">मागचा अध्याय</a>
</div>
<div class="nex">
<a href="shivlila-08.htm">पुढचा अध्याय</a>
</div><br clear="all">
<p class="hdr3"><br>
॥ श्रीधरस्वामीकृत ॥ <br></p> 
<p class="hdr1">
॥ श्रीशिवलीलामृत ॥ <br></p>

<p class="hdr3">
॥ अध्याय सातवा ॥ </p>

<p class="hdr3">
सोमवंत व सुमतीची कथा </p>

<div class="svi">
श्रीगणेशाय नमः ॥ <br>
 जय जय किशोरचंद्रशेखरा । उर्वीधरेंद्रनंदिनीवरा । <br>
भुजंगभूषणा सप्तकरनेत्रा । लीला विचित्रा तूझिया ॥ १ ॥ <br>
भानुकोटितेज अपरिमिता । विश्वव्यापका विश्वनाथा । <br>
रमामाधवप्रिया भूताधिपते अनंता । अमूर्तमूर्ता विश्वपते ॥ २ ॥ <br>
परमानंदा पंचवक्त्रा । परात्परा पंचदशनेत्रा । <br>
परमपावना पयःफेनगात्रा । परममंगला परब्रह्मा ॥ ३ ॥ <br>
मंदस्मितवदन दयाळा । षष्ठाध्यायी अतिनिर्मळा । <br>
सीमंतिनी आख्यानलीळा । स्नेहाळा तू वदलासी ॥ ४ ॥ <br>
श्रीधरमुख निमित्त करून । तूचि वदलासी आपुले गुण । <br>
व्यासरूपे सूतास स्थापून । रसिक पुराण सांगविसी ॥ ५ ॥ <br>
ऐसे ऐकता दयाळ । वदता झाला श्रीगोपाळ । <br>
विदर्भनगरी एक सुशीळ । वेदमित्रनामे द्विज होता ॥ ६ ॥ <br>
तो वेदशास्त्रसंपन्न । त्याचा मित्र सारस्वतनामे ब्राह्मण । <br>
वेदमित्रास पुत्र सुगुण । सुमेधा नामे जाहला ॥ ७ ॥ <br>
सारस्वतसुत सोमवंत । उभयतांचे मित्रत्व अत्यंत । <br>
दशग्रंथी ज्ञान बहुत । मुखोद्गत पुराणे ॥ ८ ॥ <br>
संहिता पद क्रम अरण ब्राह्मण । छंद निघंट शिक्षा जाण । <br>
ज्योतिष कल्प व्याकरण । निरुक्त पूर्ण दशग्रंथी ॥ ९ ॥ <br>
ऐसा विद्याभ्यास करता । षोडश वर्षे झाली तत्त्वता । <br>
दोघांचे पिते म्हणती आता । भेटा नृपनाथा वैदर्भासी ॥ १० ॥ <br>
विद्या दाऊन अद्भुत । मेळवावे द्रव्य बहुत । <br>
मग वधू पाहूनि यथार्थ । लग्ने करू तुमची ॥ ११ ॥ <br>
यावरी ते ऋषिपुत्र । विदर्भरायासी भेटले सत्वर । <br>
विद्याधनाचे भांडार । उघडोनि दाविती नृपश्रेष्ठा ॥ १२ ॥ <br>
विद्या पाहता तोषला राव । परी विनोद मांडिला अभिनव । <br>
म्हणे मी एक सांगेन भाव । धरा तुम्ही दोघेही ॥ १३ ॥ <br>
नैषधपुरीचा नृपनाथ । त्याची पत्नी सीमंतिनी विख्यात । <br>
मृत्युंजयमृडानीप्रीत्यर्थ । दांपत्यपूजा करी बहु ॥ १४ ॥ <br>
तरी तुम्ही एक पुरुष एक नितंबिनी । होवोनि जावे ये क्षणी । <br>
दिव्य अलंकार बहुत धनी । पूजील तुम्हाकारणे ॥ १५ ॥ <br>
तेथोन यावे परतोन । मग मीही देईन यथेष्ट धन । <br>
मातापितागुरुनृपवचन । कदा अमान्य करू नये ॥ १६ ॥ <br>
तव बोलती दोघे किशोर । हे अनुचित कर्म निंद्य फार । <br>
पुरुषास स्त्रीवेष देखता साचार । सचैल स्नान करावे ॥ १७ ॥ <br>
पुरुषासी नारीवेष देखता । पाहणार जाती अधःपाता । <br>
वेष घेणारही तत्त्वता । जन्मोजन्मी स्त्री होय ॥ १८ ॥ <br>
हेही परत्री कर्म अनुचित । तैसेचि शास्त्र बोलत । <br>
त्याहीवरी आम्ही विद्यावंत । धन अमित मेळवू ॥ १९ ॥ <br>
आमुची विद्यालक्ष्मी सतेज । तोषवू अवनीचे भूभुज । <br>
आमुचे नमूनि चरणांबुज । धन देती प्रार्थूनिया ॥ २० ॥ <br>
पंडितांची विद्या माय सद्गुणी । विद्या अकाळी फळदायिनी । <br>
विद्या कामधेनु सांडूनी । निंद्य कर्म न करू कदा ॥ २१ ॥ <br>
मातापित्यांहूनि विद्या आगळी । संकटी प्रवासी प्रतिपाळी । <br>
पृथ्वीचे प्रभु सकळी । देखोनिया जोडिती कर ॥ २२ ॥ <br>
विद्याहीन तो पाषाण देख । जिताचि मृत तो शतमूर्ख । <br>
त्याचे न पाहावे मुख । जननी व्यर्थ श्रमविली ॥ २३ ॥ <br>
राव म्हणे दोघांलागून । माझे मान्य करावे एवढे वचन । <br>
परम संकट पडले म्हणून । अवश्य म्हणती तेधवा ॥ २४ ॥ <br>
राये वस्त्र अलंकार आणून । एकासी स्त्रीवेष देऊन । <br>
सोमवारी यामिनीमाजी जाण । पूजासमयी पातले ॥ २५ ॥ <br>
जे सकळ प्रमदांची ईश्वरी । जिची प्रतिमा नाही कुंभिनीवरी । <br>
जीस देखोनि नृत्य करी । पंचशर प्रीतीने ॥ २६ ॥ <br>
रंभा उर्वशी चातुर्यखाणी । परी लज्जा पावती जीस देखोनी । <br>
रेणुका जानकी श्रीकृष्णभगिनी । उपमा शोभे जियेसी ॥ २७ ॥ <br>
तिणे हे दंपत्य देखोनि । कृत्रिम पाहूनि हासे मनी । <br>
परी भावार्थ धरूनि चातुर्यखाणी । हरभवानी म्हणोनि पूजित ॥ २८ ॥ <br>
अलंकार वस्त्र यथेष्ट धन । षड्रसअन्ने देत भोजन । <br>
शिवगौरी म्हणोन । नमस्कार करून बोळवी ॥ २९ ॥ <br>
जाता ग्रामपंथ लक्षुनी । पुढे भ्रतार मागे कामिनी । <br>
नाना विकार चेष्टा भाषणी । बहुत बोले तयासी ॥ ३० ॥ <br>
म्हणे आहे हे एकांतवन । वृक्ष लागले निबिड सघन । <br>
मी कामानळेकरून । गेले आहाळून प्राणपति ॥ ३१ ॥ <br>
तू वर्षोनि सुरतमेघ । शीतळ करी ममांग । <br>
मी नितंबिनी झाले अभंग । जवळी पाहे येऊनिया ॥ ३२ ॥ <br>
तो म्हणे का चेष्टा करिसी विशेष । फेडी वस्त्र होय पुरुष । <br>
विनोद करिसी आसमास । हासती लोक मार्गीचे ॥ ३३ ॥ <br>
तव ते कामे होवोनि मूर्छित । मेदिनीवरी अंग टाकीत । <br>
म्हणे प्राणनाथा धाव त्वरित । करी शांत कामज्वराते ॥ ३४ ॥ <br>
तव तो परतोनि आला सवेग । म्हणे हे नसते काय मांडिले सोंग । <br>
तुम्ही आम्ही गुरुबंधु निःसंग । ब्रह्मचारी विद्यार्थी ॥ ३५ ॥ <br>
येरी म्हणे बोलसी काये । माझे अवयव चाचपोनि पाहे । <br>
गेले पुरुषत्व लवलाहे । भोगी येथे मज आता ॥ ३६ ॥ <br>
हाती धरूनि तयासी । आडमार्गे नेले एकांतासी । <br>
वृक्ष गेले गगनासी । पल्लव भूमीसी पसरले  ॥ ३७ ॥ <br>
साल तमाल देवदार । आम्र कदंबादि तरुवर । <br>
त्या वनी नेऊनि सत्वर । म्हणे शंका सांडी सर्वही ॥ ३८ ॥ <br>
मी स्त्री तू भ्रतार निर्धार । नाही येथे दुसरा विचार । <br>
येरू म्हणे हे न घडे साचार । तुम्ही आम्ही गुरुबंधु ॥ ३९ ॥ <br>
शास्त्र पढलासी सकळ । त्याचे काय हेचि फळ । <br>
परत्रसाधन सुकृत निर्मळ । विचार करूनि पाहे पां ॥ ४० ॥ <br>
आधीच स्त्री वरी तारुण्य । परम निर्लज्ज एकांतवन । <br>
मिठी घाली गळा धावून । देत चुंबन बळेचि ॥ ४१ ॥ <br>
घेऊनिया त्याचा हात । म्हणे पाहे हे पयोधर कमंडलुवत । <br>
तव तो झिडकारूनि मागे सारीत । नसता अनर्थ करू नको ॥ ४२ ॥ <br>
धन्य धन्य ते पुरुष जनी । परयोषिता एकान्त वनी । <br>
सभाग्य सधन तरुणी । प्रार्थिता मन चळेना ॥ ४३ ॥ <br>
वृत्तीस नव्हे विकार । तरी तो नर केवळ शंकर । <br>
त्यापासी तीर्थे समग्र । येवोनि राहती सेवेसी ॥ ४४ ॥ <br>
जनरहित घोर वनी । द्रव्यघट देखिला नयनी । <br>
देखता जाय ओसंडोनी । तरी तो शंकर निर्धारे ॥ ४५ ॥ <br>
सत्यवचनी सत्कर्मी रत । निगमागमविद्या मुखोद्गत । <br>
इतुके असोनि गर्वरहित । तरी तो शंकर निर्धारे ॥ ४६ ॥ <br>
आपण देखता वर्म काढूनी । निंदक विंधिती वाग्बाणी । <br>
परी खेदरहित आनंद मनी । तरी तो शंकर निर्धारे ॥ ४७ ॥ <br>
दुसरियाचे कूटदोषगुण । देखे ऐके जरी अनुदिन । <br>
परी ते मुखास नाणी गेलिया प्राण । तरी तो शंकर निर्धार ॥ ४८ ॥ <br>
न दिसे स्त्रीपुरुष भाव जाण । गुरुरूप पाहे चराचर संपूर्ण । <br>
न सांगे आपुले सुकृत तप दान । तरी तो शंकर निर्धारे ॥ ४९ ॥ <br>
पैल मूर्ख हो पंडित । निवडू नेणे समान पाहत । <br>
कीर्ति वाढवावी नावडे मनांत । तरी तो शंकर निर्धारे ॥ ५० ॥ <br>
अभ्यासिले न मिरवी लोकात । शिष्य करावे हा नाहीच हेत । <br>
कोणाचा संग नावडे आवडे एकान्त । तरी तो शंकर निर्धार ॥ ५१ ॥ <br>
विरोनि गेल्या चित्तवृत्ती । समाधी अखंड गेली भ्रांती । <br>
अर्थ बुडालियाची नाही खंती । तरी तो शंकर निर्धारे ॥ ५२ ॥ <br>
श्रीधर म्हणे ऐसे पुरुष । ते ब्रह्मानंद परमहंस । <br>
त्यांच्या पायींच्या पादुका निःशेष । होऊनि राहावे सर्वदा ॥ ५३ ॥ <br>
वेदमित्रपुत्र साधु परम । धैर्यशत्रे निवटोनि काम । <br>
म्हणे ग्रामास चला जाऊ उत्तम । विचार करू या गोष्टीचा ॥ ५४ ॥ <br>
ऐसे बोलोनि सारस्वतपुत्र । स्त्रीरूपे सदना आणिला सत्वर । <br>
श्रुत केला समाचार । गतकथार्थ वर्तला जो ॥ ५५ ॥ <br>
सारस्वते मांडिला अनर्थ । रायाजवळी आला वक्षःस्थळ बडवीत । <br>
म्हणे दुर्जना तुवा केला घात । हत्या करीन तुजवरी ॥ ५६ ॥ <br>
वेदशास्त्रसंपन्न । येवढाच पुत्र मजलागून । <br>
अरे तुवा निर्वंश केला पूर्ण । काळे वदन झाले तुझे ॥ ५७ ॥ <br>
विदर्भ अधोगतमुख पहात । म्हणे कृत्रिम केवी झाले सत्य । <br>
शिवमाया परम अद्भुत । अघटित कर्तृत्व तियेचे ॥ ५८ ॥ <br>
राये मेळवूनि सर्व ब्राह्मण । म्हणे सतेज करा अनुष्ठान । <br>
द्यावे यासी पुरुषत्व आणून । तरीच धन्य होईन मी ॥ ५९ ॥ <br>
विप्र म्हणती हे ईश्वरी कळा । आमुचेनि न पालटे भूपाळा । <br>
तेव्हा विदर्भराव तये वेळा । आराधिता झाला देवीते ॥ ६० ॥ <br>
हवन मांडिले दुर्धर । राव सप्तदिन निराहार । <br>
देवी प्रसन्न झाली म्हणे माग वर । मग बोले विदर्भ तो ॥ ६१ ॥ <br>
म्हणे हा सोमवंत स्त्रीवेष । यासी पुनः करी पुरुष । <br>
देवी म्हणे ही गोष्ट निःशेष । न घडे सहसा कालत्रयी ॥ १२ ॥ <br>
निःसीम पतिव्रता सीमंतिनी । परम भक्त सद्भुणखाणी । <br>
तिचे कर्तृत्व माझेनी । न मोडवे सहसाही ॥ ६३ ॥ <br>
या सारस्वतासी दिव्य नंदन । होईल सत्य वेदपरायण । <br>
ईस सुमेधा वर जाण । लग्न करूनि देइजे ॥ ६४ ॥ <br>
देवीच्या आज्ञेवरून । त्यासीच दिधले लग्न करून । <br>
अंबिकेचे वचने जाण । पुत्र जाहला सारस्वता ॥ ६५ ॥ <br>
धन्य सीमंतिनीची शिवभक्ती । उपमा नाही त्रिजगती । <br>
जिचे कर्तृत्व हैमवती । मोडू न शके सर्वथा ॥ ६६ ॥ <br>
सूत म्हणे ऐका सावधान । अवंतीनगरी एक ब्राह्मण । <br>
अत्यंत विषयी नाम मदन । शृंगारसुगंधमाल्यप्रिय ॥ ६७ ॥ <br>
पिंगलानामे वेश्या विख्यात । तिसी झाला सदा रत । <br>
सांडूनि ब्रह्मकर्म समस्त । मातापिता त्यागिली ॥ ६८ ॥ <br>
धर्मपत्नी टाकूनि दुराचारी । तिच्याच घरी वास करी । <br>
मद्यमांसरत अहोरात्री । कामकर्दमी लोळत ॥ ६९ ॥ <br>
करावया जगदुद्धार । आपणचि अवतरला शंकर । <br>
ऋषभनामें योगीश्वर । होवोनि विचरत महीवरी ॥ ७० ॥ <br>
आपुले जे जे निर्वाणभक्त । त्यांची दुःखे संकटे निवारीत । <br>
पिंगलेच्या सदना अकस्मात । पूर्वपुण्यास्तव पातला ॥ ७१ ॥ <br>
तो शिवयोगींद्र दृष्टी देखोन । दोघेही धांवती धरिती चरण । <br>
षोडशोपचारेकरून । सप्रेम होऊनी पूजिती ॥ ७२ ॥ <br>
शुष्क सुपक्क स्निग्ध विदग्ध । चतुर्विध अन्ने उत्तम स्वाद । <br>
भोजन देऊनि बहुविध । अलंकारवस्त्र दीधली ॥ ७३ ॥ <br>
करूनियां दिव्य शेज । निजविला तो शिवयोगिराज । <br>
तळहाते मर्दिती दोघे चरणांबुज । सुवर्णाग्रजउदय होय तो  ॥७४ ॥ <br>
एक निशी क्रमोनि जाण । शिवयोगी पावला अंतर्धान । <br>
दोघे म्हणती उमारमण । देऊनि दर्शन गेला आम्हां ॥ ७५ ॥ <br>
मग पिंगला आणि मदन । कालांतरी पावली मरण । <br>
परी गांठीस होते पूर्वपुण्य । शिवयोगीपूजनाचे ॥ ७६ ॥ <br>
दाशार्हदेशींचा नृपती । वज्रबाहुनामें विशेषकीर्ती । <br>
त्याची पट्टराणी नामे सुमती । जेवी दमयंती नळाची ॥ ७७ ॥ <br>
तो मदननामें ब्राह्मण । तिच्या गर्भी राहिला जाऊन । <br>
सीमंतिनीच्या पोटी कन्यारत्न । पिंगला वेश्या जन्मली ॥ ७८ ॥ <br>
कीर्तिमालिनी तिचे नांव । पुढे कथा ऐका अभिनव । <br>
इकडे सुमतीचे पोटी भूदेव । असतां विचित्र वर्तले ॥ ७९ ॥ <br>
तिच्या सवती होत्या अपार । ही पट्टराणी ईस होईल पुत्र । <br>
त्यांही तीस विष दुर्धर । गर्भिणी असतां घातले ॥ ८० ॥ <br>
तीस तत्काळ व्हावा मृत्यू । परी रोग लागला झाली प्रसूत । <br>
विष अंगावरी फुटले बहुत । बाळकासहित जननीच्या ॥ ८१ ॥ <br>
क्षते पडली झाले व्रण । रक्त पू गळे रात्रंदिन । <br>
राये बहुत वैद्य आणून । औषधे देता बरे नोहे ॥ ८२ ॥ <br>
रात्रंदिवस रडे बाळ । सुमती राणी शोके विव्हळ । <br>
मृत्यूही नोहे व्यथा सबळ । बरी नव्हेचि सर्वथा ॥ ८३ ॥ <br>
लेकरू सदा करी रुदन । रायासी निद्रा न लागे रात्रंदिन । <br>
कंटाळला मग रथावरी घालून । घोर काननी सोडिली ॥ ८४ ॥ <br>
जेथे मनुष्याचे नाही दर्शन । वसती व्याघ्र सर्प दारुण । <br>
सुमती बाळ कडे घेऊन । सव्यअपसव्य हिंडतसे ॥ ८५ ॥ <br>
कंटक पाषाण रुतती चरणी । मूच्र्छा येऊनि पडे धरणी । <br>
आक्रंदे रडे परी न मिळे पाणी । व्रणेकरूनी अंग तिडके ॥ ८६ ॥ <br>
म्हणे जगदात्म्या कैलासपती । जगद्वंद्या ब्रह्मानंदमूर्ति । <br>
भक्तवज्रपंजरा तुझी कीर्ती । सदा गाती निगमागम ॥ ८७ ॥ <br>
जयजय त्रिदोषशमना त्रिनेत्रा । जगदंकुरकंदा पंचवक्त्रा । <br>
अज अजिता पयःफेनगात्रा । जन्मयात्रा चुकवी कां ॥ ८८ ॥ <br>
अनादिसिद्धा अपरिमिता । मायाचक्रचालका सद्गुणभरिता । <br>
विश्वव्यापका गुणातीता । धांव आता जगदगुरो ॥ ८९ ॥ <br>
ऐसा धांवा करिता सुमती । तंव वनी सिंह व्याघ्र गर्जती । <br>
परम भयभीत होऊनि चित्ती । बाळासहित क्षिती पडे ॥ ९० ॥ <br>
श्रावणारितनये नेऊन । वनी सांडिले उर्वीगर्भरत्न । <br>
की वीरसेनस्नुषा घोर कानन । पतिवियोगे सेवी जैसे ॥ ९१ ॥ <br>
सुमतीची करुणा ऐकून । पशुपक्षी करिती रुदन । <br>
धरणी पडता मूर्च्छा येऊन । वृक्ष पक्षी छाया करिताती ॥ ९२ ॥ <br>
चंचु भरूनिया जळ । बाळावरी शिंपिती वेळोवेळ । <br>
एकी मधुर रस आणोनि स्नेहाळ । मुखी घालोनि तोषविती ॥ ९३ ॥ <br>
वनगाई स्वपुच्छेकरूनी । वारा घालिती रक्षिती रजनी । <br>
असो यावरी ते राजपत्नी । हिंडता अपूर्व वर्तले ॥ ९४ ॥ <br>
तो वृषभभार वणिक घेवोनी । पंथे जाता देखे नयनी । <br>
त्यांचिया संगेकरूनी । वैश्यनगरा पातली ॥ ९५ ॥ <br>
तेथील अधिपति वैश्य साचार । त्याचे नाव पद्माकर । <br>
परम सभाग्य उदार । रक्षक नाना वस्तूंचा ॥ ९६ ॥ <br>
तेणे सुमतीस वर्तमान । पुसिले तू कोठील कोण । <br>
तिणे जे वर्तले मुळीहून । श्रुत केले तयाते ॥ ९७ ॥ <br>
ते ऐकूनि पद्माकर । त्याचे अश्रुधारा स्रवती नेत्र । <br>
श्वासोच्छ्‍वास टाकूनि घोर । म्हणे गति थोर कर्माची ॥ ९८ ॥ <br>
वज्रबाहूची पट्टराणी । पतिव्रता अवनीची स्वामिणी । <br>
अनाथापरी हिंडे वनी । दीनवदन आली येथे ॥ ९९ ॥ <br>
मग पद्माकर म्हणे सुमती । तू माझी धर्मकन्या निश्चिती । <br>
शेजारी घर देऊनि अहोराती । परामर्श करी तियेचा ॥ १०० ॥ <br>
बहुत वैद्य आणून । देता झाला रसायन । <br>
केले बहुत प्रयत्न । परी व्याधि न राहेचि ॥ १०१ ॥ <br>
सुमती म्हणे ताता । श्रीशंकर वैद्य न होता । <br>
कवणासही हे व्यथा । बरी न होय कल्पांती ॥ १०२ ॥ <br>
असो पुढे व्यथा होता कठीण । गेला राजपुत्राचा प्राण । <br>
सुमती शोक करी दीनवदन । म्हणे रत्न गेले माझे ॥ १०३ ॥ <br>
पद्माकर शांतवी बहुता रीती । नगरजन मिळाले सभोवती । <br>
तो निशांती उगवला गभस्ती । तेवी शिवयोगी आला तेथे ॥ १०४ ॥ <br>
जैसे दुर्बळाचे सदन शोधीत । चिंतामणि ये अकस्मात । <br>
की क्षुधेने प्राण जात । तो क्षीराब्धि पुढे धाविन्नला ॥ १०५ ॥ <br>
पद्माकरे धरिले चरण । पूजिला दिव्यासनी बैसवून । <br>
त्यावरी सुमतीप्रति दिव्य निरूपण । शिवयोगीं सांगता झाला ॥ १०६ ॥ <br>
म्हणे वत्से सुमती ऐक । का हो रडसी करिसी शोक । <br>
तुझे पूर्वजन्मीचे पति पुत्र जनक । कोठे आहेत सांग पा ॥ १०७ ॥ <br>
आलीस चौर्‍याऐंशी लक्ष योनी फिरत । तेथीचे स्वजन सोयरे आप्त । <br>
आले कोठून गेले कोठे त्वरित । सांग मजपाशी वृत्तान्त हा ॥ १०८ ॥ <br>
तू नानायोनी फिरसी । पुढेही किती फेरे घेसी । <br>
कोणाचे पुत्र तू कां रडसी । पाहे मानसी विचारूनी ॥ १०९ ॥ <br>
शरीर धरावे ज्या ज्या वर्षी । त्या त्या कुळाभिमाने नाचती प्राणी । <br>
परी आपण उत्पन्न कोठूनी । ते विचारूनी न पाहती ॥ ११० ॥ <br>
त्वां पुत्र आणिला कोठून । कोण्या स्थळा गेला मृत्यु पावोन । <br>
तू आणि हे अवघे जन । जातील कोठे कवण्या देहा ॥ १११ ॥ <br>
आत्मा शिव शाश्वत । शरीर क्षणभंगुर नाशवंत । <br>
तरी तू शोक करिसी व्यर्थ । विचारूनि मनी पाहे पां ॥ ११२ ॥ <br>
आत्मा अविनाशी शाश्वत । तो नव्हे कोणाचा बंधु सुत । <br>
शरीराकारणे शोक करिसी व्यर्थ । तरी पडले प्रेत तुजपुढे ॥११३ ॥ <br>
जळी उठती तरंग अपार । सवेंचि फुटती क्षणभंगुर । <br>
मृगजळचि मिथ्या समग्र तरी बुडबुडे सत्य कैसेनी ॥ ११४ ॥ <br>
चित्रींच्या वृक्षच्छाये बैसला कोण । चित्राग्नीने कोणाचे जाळिले सदन । <br>
तेथे गंगा लिहिली सहित मीन । कोण वाहोनि गेला तेथे ॥ ११५ ॥ <br>
वंध्यासुते द्रव्य आणून । भीष्मकन्या मारुतीस देऊन । <br>
गंधर्वनगरींचे वर्‍हाडी आणून । लग्न कोणे लाविले ॥ ११६ ॥ <br>
वार्‍याचा मंडप शिवून । सिकतादोरे बांधिला आवळून । <br>
शुक्तिकारजताचे पात्र करून । खपुष्पे कोणी भरियेले ॥ ११७ ॥ <br>
कासवीचे घालूनि घृत । मृगजळीचे मीन पाजळती पोत । <br>
ते चरणी नुपूरे बांधोनि नाचत । जन्मांध पाहत बैसले ॥ ११८ ॥ <br>
अहिकर्णीची कुंडले हिरोनी । चित्रींचे चोर आले घेवोनि । <br>
हा प्रपंच लटिका मुळीहूनी । तो साच कैसा जाणावा ॥ ११९ ॥ <br>
मुळीच लटिके अशाश्वत । त्याचा शोक करणे व्यर्थ । <br>
क्लेशतरूचे उद्यान समस्त । शरीर हे उद्भवले ॥ १२० ॥ <br>
सकळ रोगांचे भांडार । कृमिकीटकांचे माहेर । <br>
की पापाचा समुद्र । की अंबर भ्रांतीचे ॥ १२१ ॥ <br>
मूत्र श्लेष्म मांस रक्त । अस्थींची मोळी चर्मवेष्टित । <br>
मातेचा विटाळ पितृरेत । अपवित्र असत्य मुळीच हे ॥ १२२ ॥ <br>
ऐसे हे शरीर अपवित्र । ते पशुमूत्रे झाले पवित्र । <br>
क्षुरे मूर्धज छेदिले समग्र । इतुकेनि पावन केवि होय ॥ १२३ ॥ <br>
शरण न जाती देशिकाप्रती । तरी कैसेनि प्राणी तरती । <br>
कल्पकोटी फेरे घेती । मुक्त होती कधी हे ॥ १२४ ॥ <br>
सुमती तू सांगे सत्वर । तुझे जन्मोजन्मीचे कोठे आहेत भ्रतार । <br>
अवघा हा मायापूर । सावध सत्वर होई का ॥ १२५ ॥ <br>
जयाचे हे सकळ लेणे । मागतां देतां लाजिरवाणे । <br>
तनुघर बांधिले त्रिगुणे । पांच वांसे आणोनिया ॥ १२६ ॥ <br>
याचा भरवसा नाही जाण । केधवा लागेल न कळे अग्न । <br>
की हे झाले वस्त्र जीर्ण । ऋणानुबंध तंव तगे ॥ १२७ ॥ <br>
मिथ्या जैसे मृगजळ । की स्वप्नीचे राज्य ढिसाळ । <br>
अहा प्राणी पापी सकळ । धन धान्य पुत्र इच्छिती ॥ १२८ ॥ <br>
गंगेमाजी काष्ठे मिळती । एकवट होती मागुती विघडती । <br>
तैसी स्त्रीपुरुष बोलिजेती । खेळ मुळीच असत्य हा ॥ १२९ ॥ <br>
वृक्षावरी पक्षी येती । किती एक बैसती किती एक जाती । <br>
आणिक्या तरूवरी बैसती । अपत्ये तैसी जाण पां ॥ १३० ॥ <br>
पथिक वृक्षातळी बैसत । उष्ण सरलिया उठून जात । <br>
सोयरे बंधु आप्त । तैसेच जाण निर्धार ॥ ३१ ॥ <br>
मायामय प्रपंचवृक्षी । जीव शिव बैसले दोन पक्षी । <br>
शिव सावधान सर्वसाक्षी । जीव भक्षी विषयफळे ॥ १३२ ॥ <br>
ती भक्षितांच भुलोनि गेला । आपण आपणासी विसरला । <br>
ऐसा अपरिमित जीव भ्रमला । जन्ममरण भोगीतसे ॥ १३३ ॥ <br>
त्यांमाजी एकादा पुण्यवंत । सद्‌गुरूसी शरण रिघत । <br>
मग तो शिव होवोनि भजत । शिवालागी अत्यादरे ॥ १३४ ॥ <br>
ऐसे ऐकता दिव्य निरूपण । पद्माकर सुमती उठोन । <br>
अष्टभावे दाटोन । वंदिती चरण तयाचे ॥ १३५ ॥ <br>
म्हणती येवढे तुझे ज्ञान । काय एक न करिसी इच्छेकरून । <br>
तू साक्षात उमारमण । भक्तरक्षणा धावलासी ॥ १३६ ॥ <br>
मग मृत्युंजयमंत्र राजयोगी । सुमतीस सांगे शिवयोगी । <br>
मंचूनि भस्म लाविता अंगी । व्यथारहित जाहली ते ॥ १३७ ॥ <br>
रंभाउर्वशीहूनि वहिले । दिव्य शरीर तिचे झाले । <br>
मृत्युंजयमंत्रे भस्म चर्चिले । बाळ उठले तत्काळ ॥ १३८ ॥ <br>
व्रणव्यथा जावोनि सकळ । बत्तीसलक्षणी झाला बाळ । <br>
मग शिवध्यान उपासना निर्मळ । सुमतीबाळ उपदेशिले ॥ १३९ ॥ <br>
परीस झगटतां पूर्ण । लोह तत्काळ होय सुवर्ण । <br>
तैसी दोघे दिव्यरूप जाण । होती झाली ते काळी ॥ १४० ॥ <br>
आश्चर्य करी पद्माकर । म्हणे धन्यधन्य गुरुमंत्र । <br>
काळ-मृत्युभय अपार । त्यापासून रक्षी गुरुनाथ ॥ १४१ ॥ <br>
गुरुचरणी रत होती सदा । त्यांसी कैंची भवभयआपदा । <br>
धनधान्यांसी नाही मर्यादा । भेद खेदा वारिले ॥ १४२ ॥ <br>
बाळ चरणांवरी घालोनी । सुमती लागे सप्रेम चरणी । <br>
म्हणे सद्गुरु तुजवरूनी । शरीर सांडणे हे माझे ॥ १४३ ॥ <br>
या शरीराच्या पादुका करून । तुझीया दिव्यचरणी लेववीन । <br>
तरी मी नव्हे उत्तीर्ण । उपकार तुझे गुरुमूर्ति ॥ १४४ ॥ <br>
मग शिवयोगी बोलत । आयुरारोग्य ऐश्वर्य अद्भुत । <br>
तुझिया पुत्रासी होईल प्राप्त । राज्य पृथ्वीचे करील हा ॥ १४५ ॥ <br>
त्रिभुवनभरी होईल कीर्ती । निजराज्य पावेल पुढती । <br>
भद्रायु नाम निश्चिती । याचे ठेविले मी जाण ॥ १४६ ॥ <br>
थोर होय भद्रायु बाळ । तंववरी क्रमी येथेचि काळ । <br>
मृत्युंजयमंत्र जप त्रिकाळ । निष्ठा धरूनि करीत जा ॥ १४७ ॥ <br>
हा राजपुत्र निश्चित । लोकांत प्रकटो नेदी मात । <br>
हा होईल विद्यावंत । चतुःषष्टिकळाप्रवीण ॥ १४८ ॥ <br>
ऐसे शिवयोगी बोलोन । पावला तेथेचि अंतर्धान । <br>
गुरुपदांबुज आठवून । सुमति सद्‌गद क्षणक्षणां ॥ १४९ ॥ <br>
पद्माकरासी सुख अत्यंत । सुनय पुत्राहूनि बहुत । <br>
भद्रायू त्यासी आवडत । सदा पुरवीत लाड त्याचा ॥ १५० ॥ <br>
पद्माकरे आपुली संपत्ती वेचून । दोघांचे केले मेखलाबंधन । <br>
दोघांसी भूषणे समान । केले संपन्न वेदशास्त्री ॥ १५१ ॥ <br>
द्वादश वर्षांचा झाला बाळ । धीर गंभीर परम सुशीळ । <br>
मातेच्या सेवेसी सदाकाळ । जवळी तिष्ठत सादर ॥ १५२ ॥ <br>
पदरी पूर्वसुकृताचे पर्वत । शिवयोगी प्रकटला अकस्मात । <br>
सुमती भद्रायु धांवत । पाय झाडीती मुक्तकेशी ॥ १५३ ॥ <br>
नयनोदके चरणक्षालन । केशवसने पुसिले पूर्ण । <br>
जे सुगंधभरित जाण । स्नेह तेचि लाविले ॥ १५४ ॥ <br>
वारंवार करिती प्रदक्षिणा । दाटती अष्टभावेकरून । <br>
षोडशोपचारी पूजन सोहळा करिती अपार ॥ १५५ ॥ <br>
स्तवन करीतसे तेव्हा सुमती । तुझिया प्रसादेकरून मी पुत्रवंती । <br>
यावरी भद्रायूसी नीती । शिवयोगी शिकवितसे ॥ १५६ ॥ <br>
श्रुतिस्मृतिपुराणोक्त पाही । धर्मनीती वर्तत जाई । <br>
मातापितागुरुपायी । निष्ठा असो दे सर्वदा ॥ १५७ ॥ <br>
गोभूदेवप्रजापाळण । सर्वाभूती पहावा उमारमण । <br>
वर्णाश्रमस्वधर्माचरण । सहसाही न सांडावे ॥ १५८ ॥ <br>
विचार केल्यावाचूनिया । सहसा न करावी आन क्रिया । <br>
मागे पुढे पाहोनिया । शब्द बोलावा कुशलत्वे ॥ ५९ ॥ <br>
काळ कोण मित्र किती । कोणी द्वेषी शत्रु किती । <br>
आय काय खर्च किती । पाहावे चित्ती विचारूनिया ॥ १६० ॥ <br>
माझे बळ किती काय शक्ती । आपुले सेवक कैसे वर्तती । <br>
यश की अपयश देती । पहावे चित्ती विचारूनी ॥ १६१ ॥ <br>
अतिथी देव मित्र । स्वामी वेद अग्निहोत्र । <br>
पशु कृषि धन विद्या सर्वत्र । घ्यावा समाचार क्षणक्षणां ॥ १६२ ॥ <br>
लेकरू भार्या अरि दास । सदन गृहवार्ता रोगविशेष । <br>
येथे उपेक्षा करिता निःशेष । हानि क्षणात होत पै ॥ १६३ ॥ <br>
ज्या पंथे गेले विद्वज्जन । आपण जावे तोचि पंथ लक्षून । <br>
माता-पिता-यतिनिंदा जाण । प्राणांतीही न करावी ॥ १६४ ॥ <br>
वैश्वदेवसमयी अतिथी । आलिया त्यासी न पुसावी याती । <br>
अन्न वस्त्र सर्वांभूती । द्यावे प्रीत्यर्थ शिवाचिया ॥ १६५ ॥ <br>
परोपकार करावा पूर्ण । परपीडा न करावी जाण । <br>
करावे गोब्राह्मणरक्षण । सत्य सुजाण म्हणती तया ॥ १६६ ॥ <br>
निंदा वाद टाकोन । सर्वदा कीजे शिवस्मरण । <br>
तेच म्हणावे मौन । शिवसेवन तप थोर ॥ १६७ ॥ <br>
परदारा आणि परधन । हे न पहावे जेवी वमन । <br>
करावे शास्त्रश्रवण । शिवपूजन यथाविधी ॥ १६८ ॥ <br>
स्नान होम जपाध्ययन । पंचयज्ञ गोविप्रसेवन । <br>
श्रवण मनन निजध्यास पूर्ण । अनालस्ये करावी ॥ १६९ ॥ <br>
सुरत निद्रा भोजन । येथे असावे प्रमाण । <br>
दान सत्कर्म अभ्यास श्रवण । आळस येथे न करावा ॥ १७० ॥ <br>
काम पूर्ण धर्मपत्नीसी । निषिद्ध जाण परयोषितेसी । <br>
क्रोधे दंडावे शत्रूसी । साधुविप्रांसी नमिजे सदा ॥ १७१ ॥ <br>
द्वेषियांसी धरावा मद । संतभक्तांसी नम्रता अभेद । <br>
संसाररिपूसी मत्सर प्रसिद्ध । असावे निर्मत्सर सर्वांभूती ॥ १७२ ॥ <br>
दुर्जनासी दंभ दाविजे । भल्याचे पदरज वंदिजे । <br>
अहंकारे पृथ्वी जिंकिजे । निरहंकार द्विजासी ॥ १७३ ॥ <br>
वाचा सावध शिवस्मरणी । पाणी सार्थक दानेकरूनी । <br>
पाद पावन देवालययात्रागमनी । नित्य शिवध्यानी बैसावे ॥ १७४ ॥ <br>
पुराणश्रवणी श्रोत्र सादर । त्वचा संतआलिंगनीं पवित्र । <br>
सार्थक शिवध्यानी नेत्र । जिव्हेने स्तोत्र वर्णावे ॥ १७५ ॥ <br>
शिवनिर्माल्यवास घेईजे घ्राणी । ये रीती इंद्रिये लावावी भजनी । <br>
दीन अनाथ अज्ञान देखोनी । तयावरी कृपा कीजे ॥ १७६ ॥ <br>
ईश्वरी प्रेम संतांसी मैत्री । देवांचे द्वेषी त्यांची उपेक्षा करी । <br>
युक्तनिद्रा युक्ताहारी । मृगया करी परम नीतीने ॥ १७७ ॥ <br>
अतिविद्या अतिमैत्री । अतिपुण्य अतिस्मृती । <br>
उत्साह धैर्य दान धृती । वर्धमान असावी ॥ १७८ ॥ <br>
आपुले वित्त आयुष्य गृहच्छिद्र । मैथुन औषध सुकृत मंत्र । <br>
दान मान अपमान ही सर्वत्र । गुप्त असावी जाणिजे ॥ १७९ ॥ <br>
नष्ट पाखंडी शठ धूर्त । पिशुन तस्कर जार पतित । <br>
चंचळ कपटी नास्तिक अनृत । ग्राम्य सभेसी नसावे ॥ १८० ॥ <br>
निंदक शिवभक्तिउच्छेदक । मद्यपानी गुरुतल्पक । <br>
मार्गपाडक कृतघ्न धर्मलोपक । त्यांचे दर्शन न व्हावे ॥ १८१ ॥ <br>
दारा धन आणि पुत्र । यांसी आसक्त नसावे अणुमात्र । <br>
अलिप्तपणे संसार । करोनि आसक्त असावे ॥ १८२ ॥ <br>
बंधु सोयरे श्वशुर स्वजन । यांसी स्नेह असावा साधारण । <br>
भलता विषय देखोन । आसक्ती तेथे न करावी ॥ १८३ ॥ <br>
करावे रुद्राक्षधारण । मस्तकी कंठी दंडी करभूषण । <br>
गेलिया प्राण शिवपूजन । सर्वथाही न सांडावे ॥ १८४ ॥ <br>
शिवकवच सर्वांगी । लेऊं शिकवी शिवयोगी । <br>
भस्म चर्चिता रणरंगी । शस्त्रास्त्रबाधा न होय ॥ १८५ ॥ <br>
काळमृत्युभयापासून । रक्षी मृत्युंजयऔपासन । <br>
आततायी मार्गघ्न ब्रह्मघ्न । यांसी जीवे मारावे ॥ १८६ ॥ <br>
सोमवार व्रत शिवरात्र प्रदोष । विधियुक्त आचरावे विशेष । <br>
शिवहरिकीर्तन निर्दोष । सर्व सांडूनि ऐकावे ॥ १८७ ॥ <br>
महापर्व कुयोग श्राद्धदिनीं । व्यतीपात वैधृति संक्रमणी । <br>
न प्रवर्तावे मैथुनी । ग्रहणी भोजन न करावे ॥ १८८ ॥ <br>
सत्पात्री देतां दान । होय ऐश्वर्य वर्धमान । <br>
अपात्री दाने दारिद्र्य पूर्ण । शास्त्रप्रमाण जाणिजे ॥ १८९ ॥ <br>
वेद शास्त्र पुराण कीर्तन । गुरुब्राह्मणमुखे करावे श्रवण । <br>
दान दिधल्याचे पाळण । करिता पुण्य त्रिगुण होय ॥ १९० ॥ <br>
अपूज्याचे पूजन । पूज्य त्याचा अपमान । <br>
तेथे भय दुर्भिक्ष मरण । होते जाण विचारे ॥ १९१ ॥ <br>
महाडोही उडी घालणे । महापुरुषासी विग्रह करणे । <br>
बलवंतासी स्पर्धा बांधणे ही द्वारे अनर्थाची ॥ १९२ ॥ <br>
दाने शोभे सदा हस्त । कंकण मुद्रिका भार समस्त । <br>
श्रवणी कुंडले काय व्यर्थ । श्रवणसार्थक श्रवणेचि ॥ १९३ ॥ <br>
ज्याची वाचा रसवंती । भार्या रूपवती सती । <br>
औदार्य गुणसंपत्ती । सफल जीवित्व तयाचे ॥ १९४ ॥ <br>
देईन अथवा नाही सत्य । हे वाचेसी असावे व्रत । <br>
विद्यापात्रे येती अमित । सद्यः दान त्यां दीजे ॥ १९५ ॥ <br>
विपत्तिकाळी धैर्य धरी । वादी जयवंत वैखरी । <br>
युद्धामाजी पराक्रम करी । याचकांसी पृष्ठी न दाविजे ॥ १९६ ॥ <br>
ब्राह्मणमित्रपुत्रांसमवेत । तेचि भोजन उत्तम यथार्थ । <br>
गजतुरंगांसहित पंथ । चालणे तेचि श्रेष्ठ होय ॥ १९७ ॥ <br>
ज्या लिंगाचे नाही पूजन । तेथे साक्षेपे पूजा करावी जाऊन । <br>
अनाथप्रेतसंस्कार जाण । करणे त्या पुण्यासी पार नाही ॥ १९८ ॥ <br>
ब्रह्मद्वेषाएवढे विशेष । मारक नाही कदा विष । <br>
सत्समागम रात्रंदिवस । तुच्छ सुधारस त्यापुढे ॥ १९९ ॥ <br>
प्रतापे न व्हावे संतप्त । परसौख्ये हर्षभरित । <br>
सद्वार्ता ऐकता सुख अत्यंत । तोचि भक्त शिवाचा ॥ २०० ॥ <br>
पाषाण नाम रत्ने व्यर्थ । चार रत्ने आहेत पृथ्वीत । <br>
अन्न उदक सुभाषित । औदार्य रत्न चौथे पैं ॥ २०१ ॥ <br>
वर्म कोणाचे न बोलावे । सद्‌भक्तांचे आशीर्वाद घ्यावे । <br>
भाग्याभाग्य येत स्वभावे । स्वधर्मध्रुव न ढळावा ॥ २०२ ॥ <br>
पूर्वविरोधी विशेष । त्याचा न धरावा विश्वास । <br>
गर्भिणी पाळी गर्भास । तेवी प्रजा पाळी का ॥ २०३ ॥ <br>
गुरु आणि सदाशिव । यांसी न करावा भेदभाव । <br>
भाग्यविद्यागर्व सर्व । सोडोनि द्यावा जाण पां ॥ २०४ ॥ <br>
नराची शोभा स्वरूप पूर्ण । स्वरूपाचे सद्गुण आभरण । <br>
गुणांचे अलंकार ज्ञान । ज्ञानाचे भूषण क्षमा शांति ॥ २०५ ॥ <br>
कुल शील विद्या धन । राज्य तप रूप यौवन । <br>
या अष्टमदेकरून । मन भुलो न द्यावे ॥ १०६ ॥ <br>
ऐसा नानापरी शिवयोगी । बोधिता झाला भद्रायूलागी । <br>
हे नीति ऐकतां जगी । साकडे न पडे सर्वथा ॥ २०७ ॥ <br>
सातवा अध्याय गिरी कैलास । यावरी वास्तव्य करी उमाविलास । <br>
पारायण प्रदक्षिणा करिती विशेष । निर्दोष यश जोडे तयां ॥२०८ ॥ <br>
की हा अध्याय हिमाचळ । भक्तिभवानी कन्या वेल्हाळ । <br>
तिस वरोनी पय:फेनधवल । श्वशुरगृही राहिला ॥ २०९ ॥ <br>
पुढिले अध्यायी कथा सुरस । शिवयोगी दया करील भद्रायूस । <br>
ब्रह्मानंद निशिदिवस । श्रवण करोत विद्वज्जन ॥ २१० ॥ <br>
भवगजविदारक मृगेंद्र । श्रीधरवरद आनंदसमुद्र । <br>
तो शिव ब्रह्मानंद यतींद्र । जो जगद्गुरू जगदात्मा ॥ २११ ॥ <br>
शिवलीलामृत ग्रंथ प्रचंड । स्कंदपुराण ब्रह्मोत्तरखंड । <br>
परिसोत सज्जन अखंड । सप्तमाध्याय गोड हा ॥ २१२ ॥ <br>
॥ श्रीसांबसदाशिवार्पणमस्तु ॥ शुभं भवतु ॥ <br>
</div>
<clear></clear>
<br clear="left"><hr width="90%">

<div class="anu">

</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>