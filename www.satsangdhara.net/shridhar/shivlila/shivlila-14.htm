<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीधरस्वामीकृत  - श्रीशिवलीलामृत  -  अध्याय चौदावा</title>

<link rel="stylesheet" type="text/css" href="../../css/vijay.css">

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../pp/pp-intro.htm"><span>पांडवप्रताप</span></a></li>

			<li><a href="../ramvijay/intro-ramvijay.htm">रामविजय</a></li>

			<li><a href="../intro-harivijay.htm"><span>हरिविजय</span></a></li>

			<li><a href="../intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<div class="pre">
<a href="shivlila-13.htm">मागचा अध्याय</a>
</div>
<div class="nex">
<a href="shivlila-15.htm">पुढचा अध्याय</a>
</div><br clear="all">
<p class="hdr3"><br>
॥ श्रीधरस्वामीकृत ॥ <br></p> 
<p class="hdr1">
॥ श्रीशिवलीलामृत ॥ <br></p>

<p class="hdr3">
॥ अध्याय चौदावा ॥ </p>

<p class="hdr3">
 </p>

<div class="svi">
श्रीगणेशाय नमः ॥ <br>
भस्मासुरहरणा भाललोचना । भार्गववरदा भस्मलेपना । <br>
भक्तवत्सला भवभयहरणा । भेदातीता भूताधिपते ॥ १ ॥ <br>
भवानीवरा भक्ततारका । भोगिभूषणा भूतपालका । <br>
भाविकरक्षका भवभयहारका । भक्तरक्षका भवशोषणा ॥ २ ॥ <br>
त्रितापशमना त्रिदोषहारका । त्रिगुणातीता त्रिपुरांतका । <br>
त्रिभुवनजनका त्र्यंबका । त्रयीरक्षका त्रिकांडवेद्या ॥ ३ ॥ <br>
तुझ्या कृपाबळे समस्त । त्रयोदश अध्यायपर्यंत । <br>
कथिले शिवलीलामृत । आतां कळसाध्याय चौदावा ॥ ४ ॥ <br>
तेराव्या अध्यायी शिवगौरीलग्न । सांगितले स्वामीकार्तिकाचे जनन । <br>
यावरी शौनकादिकांलागून । सूत सांगे नैमिषारण्यी ॥ ५ ॥ <br>
सिंहावलोकने तत्त्वतां । परिसा गजास्यषडास्यांची कथा । <br>
दोघेही धाकुटे असतां । जगदंबा खेळवी प्रीतीने ॥ ६ ॥ <br>
गजतुंडा ओसंगा घेऊन । विश्वजननी देत स्तनपान । <br>
शुंडा दंडेकरून । दुग्ध ओढीत गजास्य ॥ ७ ॥ <br>
अंबेच्या पृष्ठीवरी प्रीती । शुंडा फिरवीत गणपती । <br>
गुंडेत पय सांठवूनि षण्मुखाप्रती । बोलतसे तेधवां ॥ ८ ॥ <br>
म्हणे हें घेईं का अमृत । ब्रह्मादिकां जें अप्राप्त । <br>
स्कंद बोले क्रोधयुक्त । उच्छिष्ट तुझे न घे मी ॥ ९ ॥ <br>
षडानन म्हणे चराचरजननी । लंबनासिक मजलागुनी । <br>
उच्छिष्ट दुग्ध देतो पाहें लोचनीं । सांग मृडानी कांहीं यातें ॥ १० ॥ <br>
शुंडेस धरूनियां खालें । पाडू काय ये वेळे । <br>
माते याचें नासिक विशाळ आगळे । कां हो ऐसें केलें तुवां ॥ ११ ॥ <br>
इंद्र चंद्र मित्र निर्जर । मूर्ति प्रसवलीस मनोहर । <br>
परी हा लंबनासिक कर्ण थोर । दंत एक बाहेर दिसतसे ॥ १२ ॥ <br>
ऐसा कां प्रसवलीस बाळ । ऐकतां हांसे पयःफेनधवल । <br>
धराधरेंद्रनंदिनी वेल्हाळ । तिसीही हास्य नाटोपे ॥ १३ ॥ <br>
स्कंद म्हणे जननी पाहीं । यास उतरीं मज स्तनपान देईं । <br>
मग जगदंबेनें लवलाहीं । विघ्नेशा खालीं बैसविलें ॥ १४ ॥ <br>
षण्मुख आडवा घेवोनी । स्तन जों घाली त्याच्या वदनीं । <br>
पांचही मुखे आक्रंदोनी । रडों लागली तेधवां ॥ १५ ॥ <br>
तें देखोनि गणनाथ । पोट धरोनि  गदगदां हांसत । <br>
म्हणे अंबे तुझा हा कैसा सुत । हांक फोडीत आक्रोशें ॥ १६ ॥ <br>
एक स्तन घातला याचे वदनीं । आणिक पांच आणिसी कोठूनी । <br>
ऐसे ऐकता पिनाकपाणी । काय हांसोनि बोलत ॥ १७ ॥ <br>
काय म्हणतो गजवदन । ऐसा को प्रसवलीस नंदन । <br>
यावरी अपर्णा सुहास्यवदन । प्रतिउत्तर देतसे ॥ १८ ॥ <br>
म्हणे हा तुम्हांसारिखा झाला नंदन । तुम्ही पंचमुख हा षण्मुख पूर्ण । <br>
ऐकता हांसला त्रिनयन । पुत्र पाहोन सुखावे ॥ १९ ॥ <br>
यावरी षण्मुख आणि गणपती । लीलाकौतुकें दोघे क्रीडती । <br>
विनोदें कलह करिती । अंतरीं प्रीति अखंड ॥ २० ॥ <br>
दोघेही रडतां ऐकोनी । धावोनि आली जगत्त्रयजननी । <br>
वक्रतुंडासी हृदयीं धरोनी । म्हणे बाळा काय झालें ॥ २१ ॥ <br>
तंव तो म्हणे स्कंदे येवोन । अंबे धरिले माझे कर्ण । <br>
बोलिला एक कठीण वचन । तुझे नयन सान कां रे ॥ २२ ॥ <br>
जगदंबा मग हांसोन । अग्निसंभूताप्रती बोले वचन । <br>
गजाननासी कठीण भाषण । ऐसे कैसें बोलिलासी ॥ २३ ॥ <br>
स्कंद म्हणे तर्जनी उचलोन । येणे मोजिले माझे द्वादश नयन । <br>
यावरी हैमवती हासोन । एकदंताप्रती बोलत ॥ २४ ॥ <br>
म्हणे हे तुवां अनुचित केलें । कुमाराचे नयन कां मोजिले । <br>
यावरी नागानन बोले । ऐक माते अन्याय याचा ॥ २५ ॥ <br>
माझी गुंडा लंबायमान । येणे मोजिली चवंगे घालून । <br>
अन्याय हा थोर त्रिभुवनाहून । करीं ताडन अंबे यासी ॥ २६ ॥ <br>
यावरी स्वामी कार्तिक बोलत । अंबे येणे माझे मोजिले हस्त । <br>
यावरी करिमुख बोलत । मैनाकभागिनी ऐक पां ॥ २७ ॥ <br>
याचा अन्याय एक सांगेन । ऐकतां तूं यासी करिसील ताडण । <br>
नगात्मजा आणि त्रिलोचन । सावधान होऊन ऐकती ॥ २८ ॥ <br>
इभमुख म्हणे भेडसावून । मज बोलिला हा न साहवे वचन । <br>
तुझे पोट कां थोर पूर्ण । मोदक बह भक्षिले ॥ २९ ॥ <br>
ऐसें ऐकता मृडानी । दोघांसी हृदयीं धरी प्रीतीकरूनी । <br>
दोघांसी प्रिय वस्तु देऊनी । समजाविलें तेधवां ॥ ३० ॥ <br>
यावरी मदनांतक पाहें । सिंहासन बैसला आनंदमये । <br>
जगदंबा मुखाकडे पाहे । हास्य वदन करूनियां ॥ ३१ ॥ <br>
यावरी विरूपाक्ष बोलत । कां हो हास्य आले अकस्मात । <br>
यावरी त्रैलोक्यमाता म्हणत । नवल एक दिसतसे ॥ ३२ ॥ <br>
तुमच्या जटामुकुटांत । ललनाकृति काय दिसत । <br>
तुमची करणी अद्भुत । पद्मजबिडौजा समजेना ॥ ३३ ॥ <br>
कैलासपति म्हणे इभगमने । हरिमध्ये मृगशावकनयने । <br>
मस्तकीं जळ धरिलें वरानने । बिंबाधरे पिकस्वरे ॥ ३४ ॥ <br>
यावरी चातुर्यसरोवरमराळी । हेरंबजननी म्हणे कपाळमाळी । <br>
जळांतरीं स्त्रीचे वदन ये वेळीं । दिसते मज भालनेत्रा ॥ ३५ ॥ <br>
यावरी बोले कैलासराज । विद्रमाधरे मुख नव्हे ते वारिज । <br>
शोभायमान सतेज । टवटवीत दिसतसे ॥ ३६ ॥ <br>
यावरी सजलजलदवर्णा । स्कंदमाता म्हणे पंचदशनयना । <br>
कुरळकेश व्याघ्रचर्मवसना । कृष्णवर्ण दिसताती ॥ ३७ ॥ <br>
यावरी बोले पंचवदन । कमळीं मिलिंद घे सुगंध बैसोन । <br>
नसतेच पुससी छंद घेवोन । रमारमणसहोदरी ॥ ३८ ॥ <br>
यावरी बोले भुजंगत्रिवेणी । कमळास भोंवया का खट्वांगपाणी । <br>
तुमच्या मायेची विचित्र करणी । आम्नायश्रुती नेणती ॥ ३९ ॥ <br>
यावरी बोले हिमनगजामात । भृकुट्या नव्हे पाहें त्वरित । <br>
सलिललहरी तळपत । दृष्टी तरळली तुझी कां हो ॥ ४० ॥ <br>
यावरी सकळ प्रमदांची वामिनी । बोले कंबुकंठी कमंडलुस्तनी । <br>
म्हणे कैरवास नेत्र पिनाकपाणी । कां हो दिसती आकर्ण ते ॥ ४१ ॥ <br>
यावरी शफरीध्वजदहन बोलत । कमळाभोंवते नीर बहुत । <br>
नेत्र नव्हेत मीन तळपत । हंसगमने निरखीं बरे ॥ ४२ ॥ <br>
जे अनंतगुणपरिपूर्ण वेल्हाळ । त्रिपुरहरसुंदरी बोले प्रेमळ । <br>
म्हणे राजीवा स्तनयुगुळ । कमंडलूऐसे दिसती कां ॥ ४३ ॥ <br>
यावरी बोले त्रिशूळपाणी । ऐकें वसुधाधरनंदिनी । <br>
ते स्तन नव्हती दोन्ही । विलोकोनि पाहें बरें ॥ ४४ ॥ <br>
गंगा-हदाचे दोन्ही तीरीं । चक्रवाके बैसलीं साजिरीं । <br>
दुर्गा म्हणे मदनारी । बहुत साहित्य पुरवीतसां ॥ ४५ ॥ <br>
एकाचे अनेक करून । दाखविले हे त्रिभुवन । <br>
तुमचे मौनेंच धरावे चरण । बोलतां अप्रमाण न म्हणावें ॥ ४६ ॥ <br>
मग मांडूनियां सारीपाट । खेळती दाक्षायणी नीळकंठ । <br>
ज्याचे खेळ ऐकतां वरिष्ठ । भक्त होती त्रिजगीं ॥ ४७ ॥ <br>
दोघे खेळतां आनंदघन । तों आला कमलोद्भवनंदन । <br>
ब्रह्मवीणा वाजवून । करी स्तवन अपार ॥ ४८ ॥ <br>
मग क्षण एक स्वस्थ होऊनी । खेळ विलोकी नारदमुनी । <br>
म्हणे पण केल्यावांचुनी । रंग न ये खेळातें ॥ ४९ ॥ <br>
दोघांसी मानलें तें बहुत । मग पण करूनियां खेळत । <br>
जिंकील त्यासी एक वस्त । आपुली द्यावी निर्धार हा ॥ ५० ॥ <br>
तों प्रथम डाव तेच क्षणीं । जिंकिती झाली मेनकानंदिनी । <br>
व्याघ्रांबर घेतलें हिरोनी । नारदमुनि हांसतसे ॥ ५१ ॥ <br>
दुजाही डाव जिंकिता भवानी । घेतले गजचर्म हिरोनी । <br>
एकामागे एक तेच क्षणीं । दहाही आयुधे घेतलीं ॥ ५२ ॥ <br>
जो तो डाव जिंकी भवानी । सर्व भूषणे घेतली हिरोनी । <br>
शेवटीं कौपीनही सांडोनी । शंकर झाला दिगंबर ॥ ५३ ॥ <br>
सुरभीपुत्र जिंकिला । तोही देवीने आपुला केला । <br>
नारद गदगदां हाँसिन्नला । काय बोलिला शिवासी ॥ ५४ ॥ <br>
म्हणे स्त्रीने जिंकिले पण करून । गेला तुझा महिमा पूर्ण । <br>
सृष्टी अवघी मायाधीन । तू निर्गुण निर्विकार ॥ ५५ ॥ <br>
चराचर आहे मायाधीन । तुज इणे दिधलें सगुणपण । <br>
येरवीं तूं अव्यक्त पूर्ण । तुज कोण पुसत होतें ॥ ५६ ॥ <br>
एवं तूं मायाधीन झालासी पूर्ण । आतां भक्तांसी कैसे दाविसी वदन । <br>
ऐसें ऐकतां भाललोचन । गेला रुसून घोर बना ॥ ५७ ॥ <br>
इतुकें कृत्य करून गेला तेथून ब्रह्मनंदन । शंकरे सर्वसंग टाकून । <br>
निरंजनी वास केला ॥ ५८ ॥ <br>
शोधितां न पडे कोणासी ठायीं । योगी ध्याती सर्वदा हृदयीं । <br>
न कळे मूळाग्र कोठे कांहीं । जाति कुळ नसेचि ॥ ५९ ॥ <br>
नामरूपगुणातीत । गोत्रवर्ण आश्रमविरहित । <br>
चहूं देहांसी अतीत । कोणा अंत न कळेचि ॥ ६० ॥ <br>
असो जगदंबा सख्या घेऊनियां । बनासी चालिली शोधावया । <br>
गिरीकंदरीं मठ गुहा शोधूनियां । भागली बहुत जगदंबा ॥ ६१ ॥ <br>
सर्वही तीर्थे शोधिलीं सवेग । बहुतांसी पुसिला त्याचा मार्ग । <br>
जो शोधितां अष्टांगयोग । योगियां ठायीं पडेना ॥ ६२ ॥ <br>
पंचाग्निसाधन धूम्रपान । जटाधारी नग्न मौन । <br>
एकीं सदा झांकिले नयन । एक गगन विलोकिती ॥ ६३ ॥ <br>
एक उभेचि निरंतर । घेती वायूचा आहार । <br>
त्यांसही पुसतां श्रीशंकर । कोठे आहे न बोलती ॥ ६४ ॥ <br>
एक करिती सदा यज्ञ । एक करिती हिंसा बलिदान । <br>
परी तेही धुरे डोळे भरून । कष्टी होती सर्वदा ॥ ६५ ॥ <br>
एक चौसष्ट कळा दाविती । एका चौदा विद्या मिरविती । <br>
एक वादविवाद निगुती । करितां बहुत भागले ॥ ६६ ॥ <br>
एक सांगती पुराण । एक नाचती उड्या घेऊन । <br>
लोकांस सांगती उपदेशज्ञान । परी उमारमण दुरावला ॥ ६७ ॥ <br>
एक नाशिती कुशे मृत्तिका उदक । म्हणती आम्ही इतुकेनि पावन देख । <br>
त्यांसही पुसतां कैलासनायक । न पडे ठायीं तत्त्वतां ॥ ६८ ॥ <br>
जे आदिमाया विश्वजननी । अनंतशक्तींची स्वामिनी । <br>
ते श्रमली नाना साधनीं । इतरांची कहाणी काय तेथे ॥ ६९ ॥ <br>
ठायीं पडावया शिवस्वरूप । क्षीराब्धिजापती करी तप । <br>
मघवा द्रुहिण करिली साक्षेप । निशिदिनीं याचलागीं ॥ ७० ॥ <br>
ऋग्वेद स्थापित कर्म । यजुर्वेद बोले ज्ञान निःसीम । <br>
उपासनामार्ग उत्तम । अथर्वण स्थापितसे ॥ ७१ ॥ <br>
सामवेद सांगे गायन । न्यायशास्त्री भेद गहन । <br>
म्हणती ईश्वर समर्थ जीव सान । त्याचे पद न पावती ते ॥ ७२ ॥ <br>
मीमांसक स्थापिती कर्ममार्ग । सांख्य प्रकृति-पुरुषविभाग । <br>
पातंजली सांगती योग । शब्दविभाग व्याकरणी ॥ ७३ ॥ <br>
सर्व निरसूनि उरलें उत्तम । वेदांती म्हणती तेंचि ब्रह्म । <br>
तो शिव ब्रह्मानंद परम । वेदशास्त्रां अगम्य जो ॥ ४ ॥ <br>
त्या शिवाचे नाम घेवोनी । जगदंबा बाहे घोर वनीं । <br>
सकळ अभिमान टाकूनी । वल्लभा मी शरण तूतें ॥ ७५ ॥ <br>
सकळ तत्त्वे शोधितां साचार । शेवटीं होय साक्षात्कार । <br>
तैसा हिमाचळीं त्रिपुरहर । विलोकिला जगदंबेनें ॥ ७६ ॥ <br>
तो स्वात्मसुखी झाला तल्लीन । झांकिले असती पंचदश नयन । <br>
देवी म्हणे श्वशुरगृही येऊन । रहिवास केला असे ॥ ७७ ॥ <br>
अपर्णा मनीं विचारी । याच रूपें जवळी जाऊ जरी । <br>
तरी मजवरी ये अवसरीं । क्रोधायमान होईल ॥ ७८ ॥ <br>
मग भिल्लीचा वेष धरून । मयूरपिच्छांचे केले वसन । <br>
अनुपम वेष धरून । मुरहरभगिनी चालिली ॥ ७९ ॥ <br>
अनंत कमळभवांडमाळा । त्रिभुवनसुंदरी गुंफी हेळा । <br>
तिने स्मरहर मोहिला । नृत्यगायनेकरूनियां ॥ ८० ॥ <br>
अनंत शक्ती भोंवत्या विराजती । विमानीं अष्टनायिका तन्मय होती । <br>
किन्नर गंधर्व आश्चर्य करिती । गायनरीती ऐकूनियां ॥ ८१ ॥ <br>
वैरभाव वनचरें विसरती । आहार त्यजिला तन्मय होती । <br>
नद्यांचे जलप्रवाह खंटती । पक्षी विसरती देहभाव ॥ ८२ ॥ <br>
निश्चळ झाला पवन । विधुकुरंग गेला वेधोन । <br>
कुंभिनीभार सांडोन । फणिपति वरी येऊ पाहे ॥ ८३ ॥ <br>
आंगींचा सुटला दिव्य आमोद । देव पाहती होवोनि षट्पद । <br>
नृत्य करितां भाव विविध । दावी नाना प्रकारांचे ॥ ८४ ॥ <br>
शीतलत्व दाहकत्व सांडून । वाटे ताटंक झाले विधुचंडकिरण । <br>
देवललना म्हणती ओवाळून । इजवरून जावें समस्तीं ॥ ८५ ॥ <br>
आदिजननीचे अपार लाघव । नेणती शक्रादि कमलोद्भव । <br>
दिव्य हिरेखाणींचे वैभव । दंततेजें झांकिलें ॥ ८६ ॥ <br>
दंतपंक्तींचा झळकतां रंग । खडे ते हिरे होती सुरंग । <br>
तनूचा सुगंध अभंग । नभ भेदुनी वरी जाय ॥ ८७ ॥ <br>
पदमुद्रा जेथे उमटत । सुवास कमळे तेथे उगवत । <br>
जेथींच्या परागास वेधोनि वसंत । प्रदक्षिणा करी प्रीतीनें ॥ ८८ ॥ <br>
अनंतविद्युल्लताकछोळ । तैसें स्वरूपतेज निर्मळ । <br>
नेत्र उघडोनि जाश्वनीळ । पाहता झाला तेधवां ॥ ८९ ॥ <br>
पायीं पैंजण नूपुरें रुणझुणती । त्यांत क्षुद्रघंटा रसाळ गर्जती । <br>
करींचीं कंकणे झणत्कारती । नृत्यगतीसरसींच ॥ ९० ॥ <br>
भूलताचाप चढवूनी । कामशत्रु विधिला नयनकटाक्षबाणीं । <br>
मनकुरंग पाडिला धरणीं । सुरवरा करणी न कळेचि ॥ ९१ ॥ <br>
दिव्य स्वरूप विलोकिता पूर्ण । पंचबाणे व्यापिला पंचवदन । <br>
तप ध्यान विसरून । वृत्तांत पुसे तियेतें ॥ ९२ ॥ <br>
म्हणे तू नारी कोठील कोण । कामानळ शांतवीं वर्षोनि घन । <br>
तुझे स्वरूप लावण्य । त्रिभुवनीं ऐसें दुजें नाही ॥ ९३ ॥ <br>
तुझा वदनइंदु विलोकून । चकोर झाले माझे नयन । <br>
आतां वरीं मजलागून । तुजआधीन मी झालों ॥ ९४ ॥ <br>
यावरी बोले भिलिणी । उमेऐसी ललना टाकूनी । <br>
कां बैसलासी घोर वनीं । कैलासभुवन त्यजोनियां ॥ ९५ ॥ <br>
मी तों परनारी निश्चित । न वरीं न घडे कदा सुरत । <br>
तुवां मन जिंकिलें नाहीं यथार्थ । तरी तपस्वी कैसा तूं ॥ ९६ ॥ <br>
यावरी बोले पिनाकपाणी । मी दुर्गेवरी आलों रुसोनी । <br>
तिचे मुख न पाहे परतोनी । नाम स्वप्नीं न घेचि ॥ ९७ ॥ <br>
यावरी भिल्लीण बोलत । पति माझा रागिष्ट अत्यंत । <br>
हे त्रिभुवन जाळील क्षणांत । अणुमात्र गोष्ट कळतांचि ॥ ९८ ॥ <br>
यावरी बोले जगन्नाथ । ती बहुकाळाची कठीण अत्यंत । <br>
दक्षयागीं उडि घालित । क्रोध अद्भुत तियेचा ॥ २९ ॥ <br>
पुढे गेली पर्वताचे पोटीं । मागुती तिसी वरीं मी धूर्जटी । <br>
परी ती कौटाळीण मोठी । अतिकपटी मी जाणे ॥ १०० ॥ <br>
भिल्लीण म्हणे ऐकिलें कानीं । तू कपटी । <br>
आहेस तिजहूनी । शिरीं ठेविली स्वधुनी । भोळी भवानी अत्यंत ॥ १ ॥ <br>
दुर्गेऐसी पट्टराणी । टाकूनि कां हिंडसी वनीं । <br>
परललना देखोनि नयनीं । गळां येवोनि पडों पाहसी ॥ २ ॥ <br>
मागुती बोले कैलासनाथ । क्षणांत सृष्टी घडामोड करित । <br>
शुंभनिशुंभादि दैत्य । युद्ध करूनी मर्दिले तिणें ॥ ३ ॥ <br>
ती जरी येथे आली धांवोन । उदंड प्रार्थना केली पूर्ण । <br>
तरी मी नव जाय परतोन । कैलासासी निश्चयें ॥ ४ ॥ <br>
तिसीं मी न करीं संभाषण । तूंचि वरीं मी झालों तुज आधीन । <br>
जिकडे नेशील तिकडे येईन । वचनाधीन तुझ्या मी ॥ ५ ॥ <br>
यावरी बोले गोरटी । भवानी बैसली तुझ्या पाठीं । <br>
दोन वेळा वरिला धूर्जटी । तिची गति हे केली ॥ ६ ॥ <br>
मग माझा पाड काय तुज । केव्हां टाकोनि जासील न कळे मज । <br>
द्यूतीं पण खेळतां सहज । तुझे त्वांचि हारविलें ॥ ७ ॥ <br>
न बोलेचि मदनदहन । भिल्लीणी मागुती करी नृत्यगायन । <br>
मग उठिला पंचदशनयन । तिसी आलिंगन द्यावया ॥ ८ ॥ <br>
अंबा चालिली सत्वर । दीर्घशब्दें बोले त्रिपुरहर । <br>
मुखशशी दावीं सुंदर ।  भाक घेईं मैं माझी ॥ ९ ॥ <br>
तूं मज माळ घालीं येऊन । मी न जाय तुज टाकून । <br>
मग जगदंबा बोले हांसोन । यावें भुवना माझिया ॥ ११० ॥ <br>
तुमची होईन कामिनी । अवश्य बोले खट्वांगपाणी । <br>
मदनातक वेधोनी । कैलासासी नेला तेधवा ॥ ११ ॥ <br>
सिंहासन बैसवून । षोडशोपचारें केलें पूजन । <br>
देवीने दृढ धरिले चरण । कंठीं माळ घातली ॥ १२ ॥ <br>
देवी आपुलें स्वरूप प्रकट करी । तटस्थ पाहे त्रिपुरारी । <br>
मग हांसती परस्परीं । एकमेकां पाहोनी ॥ १३ ॥ <br>
शिव म्हणे धन्य भवानी । त्वांचि आणिलें मज समजावोनी । <br>
सूत शौनकादिकांलागोनी । कथा सांगे विचित्र ॥ १४ ॥ <br>
करीं वीणा घेवोनि ब्रह्मसुत । शिवाजवळी आला अकस्मात । <br>
म्हणे हे विश्वंभर विश्वनाथ । तुझे भक्त देखिले बहु ॥ १५ ॥ <br>
परी कांतिनगरीं श्रियाळ । धीर गंभीर उदार सुशीळ । <br>
कीर्तीने भरले दिग्मंडळ । सात्त्विक केवळ क्षमावंत ॥ १६ ॥ <br>
तेणें घातलें अन्नसत्र । झालीं वर्षे दहा सहस्र । <br>
इच्छाभोजन दान पवित्र । अतीतांप्रती देतसे ॥ १७ ॥ <br>
अवनी जे अगम्य वस्त । भोजन मागितली अकस्मात । <br>
प्रयत्ने आणोनि पुरवीत । शिवभक्त थोर तो ॥ १८ ॥ <br>
ऐसें नारद सांगतां वर्तमान । त्याच्या गृहाप्रती पंचवदन । <br>
कुश्चळ अतीतवेष धरून येता झाला ते समयीं ॥ १९ ॥ <br>
आंगण उभा ठाकला येऊन । परम कोपी जेवीं दावाग्न । <br>
दुष्टवचन बोले कठीण । रूपही संपूर्ण कुश्चळची ॥ १२० ॥ <br>
म्हणे मज देईं इच्छाभोजन । नातरी जातों सत्त्व घेवोन । <br>
श्रियाळ चांगुणा येवोन । पाय धरिती सद्भावें ॥ २१ ॥ <br>
आणोनि बैसविला आसनीं । त्याची क्रोधवचने सोसूनी । <br>
षोडशोपचारें पूजा करोनी । कर जोडोनी ठाकती पुढे ॥ २२ ॥ <br>
मागा स्वामी इच्छभोजन । येरू म्हणे नरमांस देईं आणोन । <br>
तूं चोर आणिसी धरून त्याचे मांस न घे मी ॥ २३ ॥ <br>
धरूनि माझा उद्देश । विकत आणिसील मनुष्य । <br>
तें न घे मी निःशेष । सत्य सत्य त्रिवाचा ॥ २४ ॥ <br>
चांगुणा म्हणे कर जोडून । मी आपुलें मांस देतें करीं भोजन । <br>
श्रियाळ म्हणे मानेल पूर्ण । माझे मांस देतों मी ॥ २५ ॥ <br>
येरू म्हणे तुम्ही पवित्र तत्त्वतां । परी सर्व याचकांचे मातापिता । <br>
तुम्हां दोघांसी भक्षितां । अन्नसत्र खंडेल ॥ २६ ॥ <br>
तरी तुमचा एकुलता एक स्नेहाळ । पांच वर्षांचा चिलया बाळ । <br>
बत्तीस लक्षणी वेल्हाळ । तो मज देईं भोजना ॥ २७ ॥ <br>
ऐसें ऐकतां वचन । मायामोहजाळ दूर करून । <br>
म्हणती अवश्य जा घेऊन । मग सदाशिव बोलत ॥ २८ ॥ <br>
मी काय आहे वृक व्याघ्र रीस । भक्षू तव पुत्राचे मांस । <br>
उबग न मानूनि विशेष । पचवूनि घालीं मज आतां ॥ २९ ॥ <br>
मायामोह धरून । कोणी कराल जरी रुदन । <br>
तरी मी जाईन उठोन । सत्त्व घेवोन तुमचें ॥ १३० ॥ <br>
अवश्य म्हणोनि पतिव्रता । उभी ठाकोनि बाहे निजसुता । <br>
म्हणे बाळा  चिलया गुणवंता । खेळावया कोठे गेलासी ॥ ३१ ॥ <br>
तुजलागीं खोळंबला अतीत । बाळा माझ्या येई धांवत । <br>
ऐसे ऐकतां अकस्मात । बाळ आला धांवोनी ॥ ३२ ॥ <br>
अतितासी करूनि नमन । मातापित्यांचे धरी चरण । <br>
माता म्हणे तुझे पिशितदान । अतीत मागतो राजसा ॥ ३३ ॥ <br>
बाळ बोले स्नेहेकरून । हा देह म्यां केला शिवार्पण । <br>
अतीत होता तृप्त पूर्ण । उमारमण संतोषेल ॥ ३४ ॥ <br>
ऐसें ऐकतां झडकरी । बाळ घेतला कडियेवरी । <br>
पाकशाळेभीतरीं । घेवोनि गेली वधावया ॥ ३५ ॥ <br>
चिलयासी चुंबन देऊन । हृदयीं धरिला प्रीतींकरून । <br>
बाळ म्हणे पुढतीं येईन । तुझ्या उदरीं जननीये ॥ ३६ ॥ <br>
मायाजाळ सर्व सोडून । मन केले वज्राहृनि कठीण । <br>
चिलयाचे शिर छेदून । काढिले मांस आंगींचें ॥ ३७ ॥ <br>
आपणांसी पुत्र नाही म्हणोनियां । शिरकमळ ठेविलें पाहावया । <br>
शरीराचा पाक करूनियां । उठवी भोजना अतीतातें ॥ ३८ ॥ <br>
अतींद्रियद्रष्टा श्रीशंकर । अनंत ब्रह्मांडाचा समाचार । <br>
सर्व ठावुक सूत्रधार । कळले शिर ठेविलें तें   ॥ ३९ ॥ <br>
उठोनि चालिला तात्काळ । धांवती चांगुणा श्रियाळ । <br>
येरू म्हणे कळलें सकळ । शिरकमळ ठेविलें ॥ १४० ॥ <br>
सर्व गात्रांत शिर प्रधान । तेंचि कैसे ठेविलें वंचून । <br>
तंव ती दोघे धरिती चरण । तेही पचवूनि घालितों ॥ ४१ ॥ <br>
क्षोभ न धरावा अंतरीं । नेणतपणे चुकलों जरी । <br>
तरी सर्वज्ञा तू क्षमा करीं । सत्त्व आमुचें राखावें ॥ ४२ ॥ <br>
मग बैसला आसन येऊन । म्हणे शिर येईं बाहेर घेऊन । <br>
उखळांत घालून कंडन । मजदेखता करीं आतां ॥ ४३ ॥ <br>
अश्रु आलिया तुझ्या नयनीं । कीं कष्टी झालीया अंतःकरणीं । <br>
तरी पुत्र गेला सत्त्वास हानी । करून जाईन तुमच्या ॥ ४४ ॥ <br>
अवश्य म्हणे नृपललना । शिर आणोनि करी कंडणा । <br>
सत्त्व पाहे कैलासराणा । अंतरीं सद्गद होऊनी ॥ ४५ ॥ <br>
निजसत्त्वाचे उखळ । धरिलें धैर्याचे करीं मुसळ । <br>
कांडीत बैसली वेल्हाळ । निर्धार अचळ धरूनियां ॥ ४६ ॥ <br>
अतीत म्हणे परम मंगळ । गीत गाय रसिक सुढाळ । <br>
खंती करितां पयःफेनधवल । दुरावेल जाण पां ॥ ४७ ॥ <br>
ते सद्भावसरोवरविलासिनी । कोमलहृदय नृपकामिनी । <br>
कीं निश्चळ गंगा भरूनी । जात मर्यादा धरूनियां ॥ ४८ ॥ <br>
तिचे पाहतां निजवदन । काळवंडला रोहिणीरमण । <br>
मृगशावाक्षी गुणनिधान । उपमा नाहीं स्वरूपातें ॥ ४९ ॥ <br>
म्हणे कोमलांगा बाळा सुकुमारा । सुलक्षणा सुशीला नृपकिशोरा । <br>
सुहास्यवक्त्रा राजीवनेत्रा । येवोनि उदरा धन्य केलें ॥ १५० ॥ <br>
तू सुकुमार परम गुणवंता । माझे निष्ठुर घाव लागती माथा । <br>
तुजवीण परदेशी आता । दुबळी भणंग झाले मी ॥ ५१ ॥ <br>
कुचकमंडली अतिसुंदरा । कंचुकीबाहेर फुटल्या दुग्धधारा । <br>
की भूलिंगासी एकसरा । गळत्या लावल्या तियेने ॥ ५२ ॥ <br>
म्हणे अतीत जेवोनि अवधारी । जाऊ दे राजद्वाराबाहेरी । <br>
देह त्यागीन ये अवसरी । यावरी धीर न धरवे पै ॥ ५३ ॥ <br>
कैलासपंथ लक्षून । सखया एकला जातोसि मज टाकून । <br>
तुझे संगती मी येईन । उभा राहे क्षणभरी ॥ ५४ ॥ <br>
तू मोक्षद्वीपाचे केणे भरून । जासी कैलासराजपेठ लक्षुन । <br>
तुझे संगती मी उद्धरेन । मज टाकुनि जाऊ नको ॥ ५५ ॥ <br>
उदकावीण जैसा मीन । तैसी मी तान्हया तुजवीण । <br>
माझे हृदय निर्दय कठिण । लोकांत वदन केवी दावू ॥ ५६ ॥ <br>
तुझी माउली मी म्हणता । लाज वाटे रे गुणवंता । <br>
तुवा आपुली सार्थकता । करुनि गेलासी शिवपदा ॥ ५७ ॥ <br>
हे त्रिभुवन शोधिता सकळ । तुजऐसा न दिसे बाळ । <br>
मग ते पचवुनि तत्काळ । उठा म्हणे अतिताते ॥ ५८ ॥ <br>
अतीत म्हणे अवनीपती । उठा तुम्ही यजमान माझे पंक्ती । <br>
ऐसे ऐकता श्रियाळनृपती । झाला चित्ती संकोचित ॥ ५९ ॥ <br>
चांगुणा म्हणे नृपनाथा । सत्त्व राखावे सत्वर आता । <br>
विन्मुख जाऊ न द्यावे अतीता । मनी चिंता न धरावी ॥ १६० ॥ <br>
नवमास वाहिला म्यां उदरात । तुम्हास जड नव्हे चौप्रहरात । <br>
पोटीचा पोटी घालिता सुत । चिंता काय नृपश्रेष्ठा ॥ ६१ ॥ <br>
राव बैसला पंक्तीसी । ताट वाढोनि आणिले वेगेसी । <br>
अतीत म्हणे चांगुणेसी । तूही येई सवेग ॥ ६२ ॥ <br>
अवश्य म्हणोनि झडकरी । येवोनि बैसली नृपसुंदरी । <br>
यावरी अतीत म्हणे तुमच्या मंदिरी । अन्न न घ्यावे सर्वथा ॥ ६३ ॥ <br>
निपुत्रिकाचे न पहावे वदन । मग तेथे कोण घेईल अन्न । <br>
दीपेवीण शून्य सदन । पुत्रावीण तेवी तुम्ही ॥ १४ ॥ <br>
नासिकेवाचोनि वदन । की वृक्ष जैसा फळावीण । <br>
की बुबुळावीण जैसे नयन । शून्य सदन तुमचे तेवी ॥ ६५ ॥ <br>
तंव ती दोघे बोलती सद्गदित । एक होता तो अर्पिला सुत । <br>
चांगुणा म्हणे गेले सत्त्व । अतीत विन्मुख जाईल आता ॥ ६६ ॥ <br>
एक बाळ तो दिधला भोजनासी । आता महाराजा सत्त्व किती पाहासी । <br>
ऐसे बोलता चांगुणेसी । अदभुत गहिंवर दाटला ॥ ६७ ॥ <br>
म्हणे सत्त्वही बुडाले सकळ । वृथा गेले माझे बाळ । <br>
मग कंठ मोकळा करूनि ते स्नेहाळ । हाक फोडी चांगुणा ॥ ६८ ॥ <br>
नयनी चालिल्या प्रेमाश्रुधारा । म्हणे अहा शिव कर्पूरगौरा । <br>
दीर्घस्वरे बाहे उमावरा । पाव सत्वरी या आकांती ॥ ६९ ॥ <br>
आहा झाले वंशखंडन । न देखो पुढती पुत्रवदन । <br>
ऐसे ऐकता अतीताचे नयन । स्रवो लागले प्रेमभरे ॥ ७० ॥ <br>
बाहेर फुटली मात । वळसा थोर होत नगरात । <br>
लोक दुःखे वक्षःस्थळ पिटित । राजकिशोर आठवूनी ॥ ७१ ॥ <br>
विमानी दाटले सुरवर । म्हणती धन्य पतिव्रता सत्त्वधीर । <br>
ईस प्रसन्न होवोनि श्रीशंकर । काय देईल ते न कळेचि ॥ ७२ ॥ <br>
अतीत म्हणे चांगुणेसी । जे प्रिय असेल तुझे मानसी । <br>
ते मजसी माग सद्गुणराशी । यावरी सती काय बोले ॥ ७३ ॥ <br>
मज निपुत्रिक म्हणतील लोक । हा धुवोनि काढी कलंक । <br>
ऐसे ऐकता कैलासनायक । बोलावी म्हणे पुत्रासी ॥ ७४ ॥ <br>
सत्य मानूनि अतीतवचना । दीर्घ हांका फोडीत चांगुणा । <br>
म्हणे चिलया गुणनिधाना । येई स्नेहाळा धावोनी ॥ ७५ ॥ <br>
अतीत तुजवीण न घे ग्रास । कोठे गुंतलासी खेळावयास । <br>
माझे तान्हे तू पाडस । सत्त्व राखे येवोनिया ॥ ७६ ॥ <br>
तू न येसी जरी धावोन । तरी माझा जाऊ पाहे प्राण । <br>
दशदिशा विलोकून । चांगुणा पाहे तेधवा ॥ ७७ ॥ <br>
मागुती हाक फोडी वेल्हाळ । तो जैसे उगवे मित्रमंडळ । <br>
तैसा धावतच आला बाळ । पाहे श्रियाळ स्नेहभरे ॥ ७८ ॥ <br>
अतीतस्वरूप टाकून । शिव प्रकटला निजरूप पूर्ण । <br>
दशहस्त पंचवदन । दीनोद्धारण जगद्गुरु ॥ ७९ ॥ <br>
चिलया शिवे हृदयी धरिला । निजअंकावरी बैसविला । <br>
श्रियाळ चांगुणा ते वेळा । पायांवरी लोळती ॥ १८० ॥ <br>
सुरवर सुमने वर्षती अपार । दुंदुभीनादे कोंदले अंबर । <br>
आनंदमय झाले नगर । धावती लोक पहावया ॥ ८१ ॥ <br>
शिवे आणविले दिव्य विमान । श्रियाळ चांगुणा दिव्यरूप होऊन । <br>
चिलयासी सिंहासनी स्थापून । छत्र धरिले तयावरी ॥ ८२ ॥ <br>
सचिवांस निरवोनि राज्यभार । विमानी बैसली सत्वर । <br>
निजपदी जगदुद्धार । श्रीशंकर स्थापी तया   ॥ ८३ ॥ <br>
कांतिनगरी सौख्य अगाध । त्रिभुवनी न माये आनंद । <br>
श्रीधरस्वामी तो ब्रह्मानंद । अभंग न विटे कालत्रयी ॥ ८४ ॥ <br>
शिवलीलामृत ग्रंथ । झाला चतुर्दश अध्यायपर्यंत । <br>
चौदा भुवनांचे सार यथार्थ । चौदा अध्याय निर्मिले ॥ ८५ ॥ <br>
की चौदा विद्यांचे सार । की चौदा गाठींचा अनंत परिकर । <br>
की चौदा पदे निरंतर गयावर्जन घडे हे ॥ ८६ ॥ <br>
की चतुर्दश रत्नांचा प्रकाश । येथेचि झाला एकरस । <br>
कीं चौदा चक्रे निःशेष । प्रिय चौदाही लोकाते ॥ ८७ ॥ <br>
की चौदा कांडे वेद । की चौदा कोहळी द्रव्य प्रसिद्ध । <br>
की चौदा कोठड्या शुद्ध । शिवमंदिर निर्मिले ॥ ८८ ॥ <br>
श्रवण पठण लेखन । निदिध्यास अनुमोदन । <br>
परम प्रीती करिता ग्रंथरक्षण । फल समान सर्वासी ॥ ८९ ॥ <br>
इतुक्यांसही शिव होऊनि माउली । करील निजांगाची साउली । <br>
आयुरारोग्य ऐश्वर्य सकळी । ग्रंथश्रवणे प्राप्त होय ॥ १९० ॥ <br>
आधि व्याधि जाय निरसोन । वंध्याही पावे पुत्रसंतान । <br>
ग्रामा गेला बहुत दिन । पिता बंधु भेटेल ॥ ९१ ॥ <br>
घरी संपत्ति दाटे बहुत । ऋणमोचन होय त्वरित । <br>
शत्रुक्षय यथार्थ । दक्षिणमुखे वाचिता ॥ ९२ ॥ <br>
शत आवर्तने करिता भक्तियुक्त । पोटी होय शिवभक्त सुत । <br>
ज्याच्या घरी असेल हा ग्रंथ । पिशाच भूत न रिघे तेथे ॥ ९३ ॥ <br>
 त्रिमास करिता नित्य आवर्तन । सर्व संकटे जाती निरसोन । <br>
भावे प्रचीत पाहावी वाचोन । नाही कारण अभाविकांचे ॥ ९४ ॥ <br>
सोमवारी ग्रंथ पूजून ।  अथवा प्रदोषकाळ शिवरात्री लक्षून । <br>
शूचिर्भूत होवोनि करावे शयन । स्वप्नी प्रकटोनि शिव सांगे ॥ ९५ ॥ <br>
जे जे पडेल संकट । ते ते निवारील स नीलकंठ । <br>
चौदा अध्यायांचे फळ वरिष्ठ । वेगळाले लिहिले असे ॥ ९६ ॥ <br>
प्रथमाध्यायी मंगळाचरण । दाशार्हरायाचे आख्यान । <br>
कलावतीने पति उद्धरिला पूर्ण । हेचि कथन निर्धारे ॥ ९७ ॥ <br>
द्वितीयाध्यायी निरूपण । शिवरात्रि कर्मविपाककथन । <br>
तिस-यांत गौतमे कथा सांगोन । कल्माषपाद उद्धरिला ॥ ९८ ॥ <br>
चौथ्यांत महाकाळलिंगार्चन । गोपबाळ गेला उद्धरून । <br>
पाचव्यात उमेने पुत्र पाळून । राज्यी स्थापिला शिवप्रसादे ॥ ९९ ॥ <br>
सहावा अध्याय अतिरसिक । सीमंतिनी आख्यान पुण्यकारक । <br>
 सातवा आठवा सुरस कौतुक । भद्रायुरायाचे कथन पै ॥ २०० ॥ <br>
नवमात वामदेवाचे आख्यान सुरस । दुर्जय राजा झाला राक्षस । <br>
जन्मदुःखे कथिली बहुवस । अतिसुरस अध्याय तो ॥ १ ॥ <br>
दहाव्यात शारदाआख्यान । अकराव्यात रुद्राक्षमहिमा पूर्ण । <br>
महानंदा गेली उद्धरोन । भद्रसेनराव तरला ॥ २ ॥ <br>
बाराव्यात विदुरबहुला उद्धार । विष्णूने मर्दिला भस्मासुर । <br>
तेराव्या अध्यायात समग्र । शिवगौरीविवाह पै ॥ ३ ॥ <br>
चौदाव्यात शिवअपर्णाविनोद । गौरी भिल्लीणी झाली प्रसिद्ध । <br>
पुढे श्रियाळचरित्र अगाध । चौदावा अध्याय संपूर्ण हा ॥ ४ ॥ <br>
श्रीधरस्वामी ब्रह्मानंद । आनंदसांप्रदाय परम अगाध । <br>
क्षीरसागरी गोविंद । आधी उपदेशी कमलोद्भवा ॥ ५ ॥ <br>
तेथोनि अत्रिऋषी प्रसिद्ध । पुढे पूर्णब्रह्म दत्तात्रय अगाध । <br>
त्यापासूनि सदानंद । रामानंद यती तेथोनि ॥ ६ ॥ <br>
तेथोनि अमलानंद गंभीर । मग ब्रह्मानंद उदार । <br>
त्यावरी कल्याणी राहणार । सहजानंद यतींद्र पै ॥ ७ ॥ <br>
तेथूनि पूर्णानंद यती शुद्ध । त्यापासाव पितामह दत्तानंद । <br>
पिता तोचि सद्गुरु प्रसिद्ध । ब्रह्मानंद यतींद्र जो ॥ ८ ॥ <br>
पंढरीहूनि चारी योजने दूरी । नैर्ऋत्य कोणी नाझरे नगरी । <br>
तेथील देशलेखक निर्धारी । पूर्वाश्रमी ब्रह्मानंद ॥ ९ ॥ <br>
पुढे पंढरीसी येऊन । केले तेथे संन्यासग्रहण । <br>
तेथेचि समाधिस्थ होऊन । अक्षय वस्ती केली पै ॥ २१० ॥ <br>
तो ब्रह्मानंद माझा पिता । सावित्री नामे माझी माता । <br>
वंदृनि त्या उभयतां । शिवलीलामृतग्रंथ संपविला ॥ ११ ॥ <br>
शके सोळाशे चाळीस । विलंबीनाम संवत्सरास । <br>
शुद्धपौर्णिमा फाल्गुन मास । रविवारी ग्रंथ संपविला ॥ १२ ॥ <br>
ब्रह्मकमंडलूच्या तीरी । द्वादशमती नाम नगरी । <br>
आद्यंत ग्रंथ निर्धारी । तेथेचि झाला जाणिजे ॥ १३ ॥ <br>
शिवलीलामृतग्रंथ आद्यंत । चतुर्दश अध्यायपर्यंत । <br>
जयजय शंकर उमानाथ । तुजप्रीत्यर्थ हो कां सदा ॥ १४ ॥ <br>
अपर्णाजीवना कर्पूरगौरा । ब्रह्मानंदा जगदुद्धारा । <br>
श्रीधरहृदयाब्जभ्रमरा । अक्षय अभंग दयानिधे   ॥ १५ ॥ <br>
शिवलीलामृत ग्रंथ प्रचंड । स्कंदपुराण ब्रह्मोत्तरखंड । <br>
सदा परिसोत सज्जन अखंड । चतुर्दशाध्याय गोड हा ॥ २१६ ॥ <br>
॥ श्रीसांबसदाशिवार्पणमस्तु ॥ शुभं भवतु ॥ <br>
</div>
<clear></clear>
<br clear="left"><hr width="90%">

<div class="anu">

</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>