<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीधरस्वामीकृत  -  श्रीहरिविजय  -  अध्याय चोविसावा</title>

<link rel="stylesheet" type="text/css" href="../../css/vijay.css">

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../pp/pp-intro.htm"><span>पांडवप्रताप</span></a></li>

			<li><a href="../ramvijay/intro-ramvijay.htm">रामविजय</a></li>

			<li><a href="../intro-harivijay.htm"><span>हरिविजय</span></a></li>

			<li><a href="../intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<div class="pre">
<a href="harivijay-23.htm">मागील अध्याय</a>
</div>
<div class="nex">
<a href="harivijay-25.htm">पुढचा अध्याय</a>
</div><br clear="all">
<p class="hdr3"><br>
॥ श्रीधरस्वामीकृत ॥ <br></p> 
<p class="hdr1">
॥ श्रीहरिविजय ॥ <br></p>

<p class="hdr3">
॥ अध्याय  चोविसावा ॥ </p>

<p class="hdr3">
रुक्मिणी-कृष्ण विवाह सोहळा </p><br>

<div class="ovi">
श्रीगणेशाय नमः ॥ <br>
ज्याचा पार नेणती मुनी । जो कां वर्णिजे वेदपुराणीं । <br>
तो पुराणपुरूष चक्रपाणी । घेऊनि रूक्मिणी गेला हो ॥१॥<br>
जो कां अपारसंसारभयमोचन । जो कां सुरकार्यालागीं सगुण । <br>
करावया भूम्भार हरण । पूर्णब्रह्म अवतरला ॥२॥<br>
तेविसावे अध्यायीं कथा शेवटीं । रूक्मिणी घेऊनि गेला जगजेठी । <br>
वीर सावध पाहती दृष्टीं । तंव तेथें रूक्मिणी दिसेना ॥३॥<br>
जैसा शरीर सांडूनि जाय प्राण । परी नेणती भोंवतें जन । <br>
तैसी श्रीकृष्णें रूक्मिणी । नेली सर्वांदेखतां ॥४॥<br>
घाबरले वीर ते क्षणीं । सख्यांसी पुसती कोठें रूक्मिणी । <br>
त्या गदगदां हांसती नितंबिनी । हिणवोनियां बोलती ॥५॥<br>
इतुके तुम्ही रक्षितां वीर । शस्त्रें नग्न करोनि समग्र । <br>
नोवरी घेऊनि गेला एक वीर । ऐका चिन्हें तयाचीं ॥६॥<br>
एक पुरूष आला घनश्यामवर्ण । मित्रप्रभेसारिखा ज्याचा स्यंदन । <br>
वरी फडके गरूडध्वज पूर्ण । कल्पांतचपळेसारिखा ॥७॥<br>
निमासुर वदन सुंदर । कांसे पिवळा असे पीतांबर । <br>
कंठीं वैजयंती मनोहर । तेणें सुंदरी नेली आतां ॥८॥<br>
मुकुट कुंडलें सरळ नासिक । कपाळीं मृगमदाचा टिळक । <br>
सर्वानंदसदन ज्याचें मुख । तेणें सुंदरी नेली आतां ॥९॥<br>
शंख चक्र गदा पद्म । चारी आयुधे उत्तमोत्तम । <br>
ज्यावरूनि ओंवाळावे कोटि काम । तेणें रूक्मिणी नेली आतां ॥१०॥<br>
ऐसें ऐकतांचि उत्तर । जाहला एकचि हाहाकार । <br>
म्हणती राजकन्या सुंदर । गोरक्षक घेऊनि पळाला ॥११॥<br>
जैसा फुटे कल्पांतींचा समुद्र । तैसे उठावले मागधवीर । <br>
रणतुरें खाखाइलीं अपार । उभे म्हणती परवीरां ॥१२॥<br>
सिंहनादें गर्जती वीर । ऐकतां मुरडले यादवभार । <br>
हलधर आणि श्रीकरधर । रथ मुरडिती सवेग ॥१३॥<br>
पायदळावरी पायदळ । मिसळतां जाहला हलकल्लोळ । <br>
उसणे घायीं वीर सकळ । हाणिताती परस्परें ॥१४॥<br>
सुपर्णासमान चपळ घोडे । राऊत मिसळले वेगाढे । <br>
असिलता झळकती विजूचेनि पाडें । वाहिले मेढे महावीरीं ॥१५॥<br>
घायें हाणिती महावीर । वीरें वीर पडती सत्वर । <br>
न विचारिती आप-पर । करीत संहार चालिले ॥१६॥<br>
हस्तीवरी हस्ती लोटती । रथांशीं रथ झगटती । <br>
जैशा जलदधारा वर्षती । तैसे येती बाण वेगें ॥१७॥<br>
जाहलें एकचि घनचक्र । रणधुमाळी माजली थोर । <br>
उल्हाटयंत्रांचे भडिमार । धराधर गजबजिला ॥१८॥<br>
रक्तगंगा चालिल्या महापूरें । वाहती रथ गजकलेवरें। <br>
यादववीर महाघोरें । दाटले तिहीं क्षणभरीं ॥१९॥<br>
ऐसें देखोनि बळिभद्रें । रथ पुढें लोटिला बळसागरें । <br>
यादव भिडती परम निकरें । शिरें परवीरांचीं उडविती ॥२०॥<br>
कंदुकाऐसीं शिरें उडती । मुखें घ्या घ्या हेंचि बोलती । <br>
रणीं कबंधें नाचती । शस्त्रें घेऊनि सैरावैरा ॥२१॥<br>
नांगर मुसळ घेऊनि हातीं । कृष्णाग्रज उडी घाली रथाखालती । <br>
शृगालांमाजी भद्रजाती । रेवतीपति तैसा दिसे ॥२२॥<br>
देखोनि चैद्य धांविन्नले सवेग । नांवें अंग वंग कलिंग । <br>
वकृदंत शाल्व पौंड्रक । निजभारेंसीं लोटले ॥२३॥<br>
केशिक कारूष विदूरथ । जरासंध निजभारेंसीं लोटत । <br>
बाणांची वाकुडी वर्षत । मंडप दिसत अंतराळीं ॥२४॥<br>
श्रीकृष्णदळीं बळिये वीर । सारण सात्यकी अक्रूर । <br>
कृतवर्मा उद्धव कंकवीर । निजभारेंसीं मिसळले ॥२५॥<br>
गद आणि बळोद्यत । ठायीं ठायीं युद्ध होत । <br>
पौंड्रक कृतवर्मा अद्‌भुत । युद्ध करिती निजबळें ॥२६॥<br>
वक्रदंतावरी सात्यकी वीर । रथीं बैसोनि सोडीत शर । <br>
आणिक यादववीर अपार । जरासंधावरी येती ॥२७॥<br>
जरासंधाच्या वीरांप्रती । यादव गर्जोनि बोलती । <br>
मागुती मुख दावावया आलेती । सत्रा वेळां पळोनियां ॥२८॥<br>
बळिरामें तुमचा जरासंध । सत्रा वेळां रथीं बांधिला सुबद्ध । <br>
ती लाज विसरूनि सुखें युद्ध । पुन्हां करूं आलेती ॥२९॥<br>
शिशुपाळाची पाठी राखावया । आलेती निर्लज्ज मिळोनियां । <br>
तरी आतां तुमची जर्जर काया । बळिराम करील निर्धारें ॥३०॥<br>
विझवावया वडवानळा । धांविन्नला शुष्कतृणाचा पुतळा । <br>
लाक्षादंड हातीं घेतला । ओडण खांदीं चंद्रुसाचें ॥३१॥<br>
त्याच्या साहित्यासी धांविन्नले वीर । कार्पास आणि दुजा कर्पूर । <br>
घृतनवनीतांचे पायभार । पुढील तोंडीं भांडती ॥३२॥<br>
वडवानळापुढें अवघेंचि भस्म । तैसें तुम्हांसी करील मेघश्याम । <br>
मागध म्हणती तुम्ही पुरूषार्थी परम । मागेंचि आम्हां कळलेती ॥३३॥<br>
काळयवनाच्या भेणें तुमचा हरी । पळोनि दडे मुचुकुंदविवरीं । <br>
आम्हां भेणें समुद्राभीतरीं । द्वारकापट्टण रचियेलें ॥३४॥<br>
म्हणवितां पुरूषार्थी बळी । तरी कां मथुरा ओस केली । <br>
तुम्हीं चोरूनि रूक्मिणी नेली । ते हिरोनि घेऊं आतांचि ॥३५॥<br>
ऐसें बोलोनि परस्परें । सबळ घाये हाणिती निकरें । <br>
यादव वीर माघारे । लोटिले बळे मागधांनीं ॥३६॥<br>
वैरियांचें बल ते क्षणीं । अधिक देखोनि रूक्मिणी । <br>
परम घाबरली मनीं । रण नयनीं देखोनियां ॥३७॥<br>
म्हणे इकडे सासर तिकडे माहेर । दोहींकडे आप्तचि समग्र । <br>
रणीं पडतील जरी बंधु दीर । तरी दोहीं पक्षीं हानीच ॥३८॥<br>
थोर अरिष्ट मांडलें । मग श्रीहरिमुख विलोकिलें । <br>
श्रीकृष्णासी अंतरीं कळलें । हृदयीं धरिलें रूक्मिणीसी ॥३९॥<br>
म्हणे भय न धरीं वेल्हाळे । यादव मारीत उठावले । <br>
चैद्य आणि मागधदळें । संहारूनि टाकिती ॥४०॥<br>
असो बळिभद्र ते अवसरी । नांगर मुसळ घेऊनि करीं । <br>
लक्षानुलक्ष वीर संहारी । न उरे उरी कांहींच ॥४१॥<br>
जैसा पाकशासन घेऊनि वज्र । करी सपक्ष नगांचा चूर । <br>
तैसाचि बलसमुद्र बळिभद्र । करीत संहार वीरांचा ॥४२॥<br>
अनिवार बळिभद्राचा मार । मागध-चैद्यांचे पळती भार । <br>
म्हणती यापुढें कोण वीर । उभा ठाकेल समरांगणीं ॥४३॥<br>
अशुद्धें डवरला बळिभद्र । दिसे जैसा कल्पान्तरूद्र । <br>
हातीं घेऊनि नांगर मुसळ थोर । नाचे निर्भर रणांगणीं ॥४४॥<br>
गजमस्तकीं घालितां नांगर । मुक्तें उसळोनि पडती बाहेर । <br>
मुसळघायें रथांचे चूर । करूनियां पाडीतसे ॥४५॥<br>
नांगरें ओढी वीरांचे भार । सव्यहस्तें मुसळाचा मार । <br>
चूर्ण होती शिरें समग्र । मृत्तिकाघट फूटे जेवीं ॥४६॥<br>
पळतां गज पायीं धरोनी । वरल्यासकट आपटी मेदिनीं । <br>
मृत गज बळें फिरवूनी । स्वारावरी आपटीत ॥४७॥<br>
चपळ चौताळतां रथ । नांगरघायें चूर्ण करीत । <br>
वीर म्हणती कल्पांत । आजि काय जाहला ॥४८॥<br>
येणें शस्त्रें सांडूनि समग्र । आम्हांभोंवता आणिला नांगर । <br>
हा नांगरील पृथ्वी समग्र । धराभार उतरील पैं ॥४९॥<br>
अनिवार बळिभद्राचा मार । पळों लागले राजे समग्र । <br>
विजयी झाले यादववीर । सिंहनादें गर्जती ॥५०॥<br>
जरासंध वेगें परतला । तों शिशुपाळ नोवरा उठिला । <br>
अर्धांगी बैसली अवकळा । अपेशमाळा गळां घातली ॥५१॥<br>
नगराबाहेर शिशुपाळ येत । तों प्रेतें भेटलीं असंख्यात । <br>
एक घायाळ येती हूंबत । चैद्यनाथ दचकला ॥५२॥<br>
जरासंध म्हणे शिशुपाळा । तूं उगाचि परतें ये वेळां । <br>
आजि जयकाळ नाहीं अपुला । व्यर्थचि काय खटपट ॥५३॥<br>
विचित्र आहे ईश्वरी सूत्र । न कळे मायालाघव साचार । <br>
जय पराजय समग्र । त्याचे हातीं असती पैं ॥५४॥<br>
या मायाचक्राभीतरी । जीव पडिले अनादि अघोरीं । <br>
येथींचीं सुखदुःखें नानापरीं । भोगिल्याविण न सुटती ॥५५॥<br>
परम दुःखित शिशुपाळ । दळेंसीं परतला तत्काळ । <br>
जरसंधादि राजे सकळ । नगरा गेले आपुल्या ॥५६॥<br>
ऐसा देखोनि वृत्तांति । रूक्मिया वेगें रथीं बैसत । <br>
निजभारेंसीं धांवत । पवनवेगेंकरोनियां ॥५७॥<br>
रणीं जिंकूनि चक्रपाणी । जरी हिरोनि नाणीन माझी भगिनी । <br>
तरी गुरूनिंदा करिती जे प्राणी । माझ्या माथां तो दोष ॥५८॥<br>
माता पिता पूज्य संसारीं । आणि पुत्र त्यांसी जिवें मारी । <br>
तीं पापें मजचि निर्धारीं । जरी सुंदरी आणीं ना ॥५९॥<br>
रणीं न जिंकितां गोरसचोरा । परतोनि न ये या नगरा । <br>
मुख न दाखवीं मातापितरां । हाचि नेम निर्धारीं ॥६०॥<br>
निजभारेंसीं रूक्मिया धांवत । सिंहनादें कृष्णासी पाचारीत । <br>
म्हणे गोरक्षका माघारा परत । नेसी वस्तु चोरोनियां ॥६१॥<br>
रूक्मिणी सांडोनि गोवळ्या पळें । तुज जीवदान आजि दिधलें । <br>
त्वां गोकुळ जैसें चौढाळिलें । तैसें न चले ये स्थळीं ॥६२॥<br>
चोरी करिसी गोकुळीं । म्हणोनि गौळणी बांधिती उखळीं । <br>
ऐसें ऐकतां वनमाळी । निजभारेंसीं मुरडला ॥६३॥<br>
शारंगधनुष्य चढविलें । असंख्यात बाण सोडिले । <br>
रूक्मियानें बाणजाळ घातलें । अंबर झांकिन्नलें ते वेळीं ॥६४॥<br>
जें जें शस्त्र रूक्मिया सोडी । तें तें श्रीकृष्ण सवेंचि तोडी । <br>
रूक्मिया शूरत्व कडोविकडी । बहुसाल दावी तेधवां ॥६५॥<br>
कृष्णें दिव्य सहा बाण सोडिले । चहूंनीं चारी वारू छेदिले । <br>
एकें सारथियाचें शिर उडविलें । एकें तोडिलें ध्वजासि ॥६६॥<br>
हातींचें धनुष्य छेदिलें ते वेळां । शिरींचा मुकुट खंडविखंड केला । <br>
बाणभाता तोडिला । विरथ केला रूक्मिया तेव्हां ॥६७॥<br>
मग हातीं घेऊनि असिलता । रूक्मिया तळपे रथाभोंवता । <br>
हा रथ छेदीन आतां । म्हणोनि खालता पिलंगत ॥६८॥<br>
ऐसें देखोनियां गोपाळें । अकस्मात धनुष्य गळां घातलें । <br>
बळें ओढूनि ते वेळें । केश धरिले निजहस्तें ॥६९॥<br>
शिर छेदावया दिव्य शस्त्र । वेगें काढी जलजनेत्र । <br>
रूक्मिणी पाहे हरीचें वक्त्र । भयभीत होवोनियां ॥७०॥<br>
वाचेसी शब्द न फुटे साचार । हरिचरणीं ठेविलें शिर । <br>
नेत्रोदकें ते सुंदर । कृष्णचरण क्षाळीतसे ॥७१॥<br>
मग म्हणे वनमाळी । ऊठ वेगें भीमकबाळी । <br>
याचें शिर छेदीन ये काळीं । बहुत केली निंदा येणें ॥७२॥<br>
निकर देखोनि पद्मनयना । न सोडीच कृष्णचरणां । <br>
म्हणे जगद्वंद्या जगज्जीवना । यासी सोडूनि देइंजे ॥७३॥<br>
याची जे अहंदेहबुद्धि । तेचि छेदीं कां कृपानिधि । <br>
जीवदशा आविद्याउपाधि । वेगें छेदीं श्रीरंगा ॥७४॥<br>
धरिलिया श्रीकृष्णचरण । द्यावें दोन्ही पक्षीं समाधान । <br>
समविषम भेदभान । दोहींकडे नसावें ॥७५॥<br>
सासरीं आणि माहेरीं । तूं व्यापक अवघा मुरारी । <br>
प्रपंच परमार्थ समसरी । होय श्रीहरी कृपें तुझ्या ॥७६॥<br>
ऐकोनि रूक्मिणीच्या वचना । कृपा आली जगन्मोहना । <br>
प्रीतीनें हृदयीं धरिली पद्मनयना । अश्रू पुसिले पीतांबरें ॥७७॥<br>
करें मुख कुरवाळिलें । म्हणे तुझ्या बोलें यासी सोडिलें । <br>
मग रूक्मियासी रथीं बांधिलें । शिरीं काढिले पांच पाट ॥७८॥<br>
अर्धदाढी अर्धमिशी । बोडूनि काजळ माखिलें मुखासी । <br>
कृष्ण म्हणे रूक्मिणीसी । आरती बंधूसी करीं आतां ॥७९॥<br>
बहु उजळ दिसे याचें वदन । वेगें करीं निंबलोण । <br>
रूक्मियाची ऐसी दशा देखोन । पळे सैन्य चहूंकडे ॥८०॥<br>
वीर पळती परम तांतडीं । म्हणती वांचली आजि मिशीदाढी । <br>
इतुकीच आम्हांसी जाहली जोडी । ऐसें बोलती धांवतां ॥८१॥<br>
असो बळिराम हरीजवळी आला । तों रूक्मियासी रथीं बांधिला । <br>
दीनवदन रामें देखिला । काय बोलिला बळिभद्र ॥८२॥<br>
हा सोयरा कीं आमुचा हृषीकेशी । बोलावूं आला रूक्मिणीसी । <br>
तुम्हीं गौरव दिधला बरवा यासी । बोलतां रामासी हंसें आलें ॥८३॥<br>
राम रूक्मिणीकडे पाहे ते वेळां । तों मुखमृगांक अति उतरला । <br>
खेद पावली ते वेल्हाळा । जाणोनि बोले बळिभद्र ॥८४॥<br>
म्हने ऐक रूक्मिणी सती । ज्ञान अज्ञान दोन्ही वृत्ती । <br>
अज्ञानसंगें जीव भ्रमती । आत्मस्थिती नेणोनियां ॥८५॥<br>
जेथें ठसावलें पूर्णज्ञान । तेथेंही प्रपंचसहित अज्ञान । <br>
नानाविकार भेदभान । कैंचें मग उरेल वो ॥८६॥<br>
तरी तूं हरीची ज्ञानकळा केवळ । हा आकार अवघा तुझा खेळ । <br>
जैसे सागरावरी कल्लोळ । नानापरींचे ऊठती ॥८७॥<br>
तुझें तुज ठाऊक असतां । मग खेद कां करावा आतां । <br>
बळिभद्र म्हणे कृष्णनाथा । अनुचित केलें एवढें ॥८८॥<br>
वीर सांपडला जरी रणीं । तरी त्यासी वस्त्रें भूषणें देऊनी । <br>
पाठवावें गौरवूनी । ऐसी करणी करूं नये ॥८९॥<br>
जय अथवा पराजय । हा अवघ्यांसी पडतां समय । <br>
वीरांसी कदा विटंबूं नये । हें अनुचित तुवां केलें ॥९०॥<br>
बळिभद्रें आपुल्या हातें सोडून । केलें रूक्मियाचें समाधान । <br>
वस्त्रें भूषणें देऊन । पाठविला माघारा ॥९१॥<br>
</div>

<div class="ovi">
रूक्मिया खेद पावला अंतरीं । म्हणें आतां कैसा जाऊं कौंडिण्यपुरीं । <br>
मग भोजकट नगर ते अवसरीं । रचोनि राहिला तेथेंचि ॥९२॥<br>
असो यादवदळेंसीं यादवेंद्र । द्वारकेसी चालला श्रीकरधर । <br>
लागला जयवाद्यांचा गजर । नादें अंबर कोंदलें ॥९३॥<br>
सोरटीसोमनाथाजवळी । मूळमाधवीं राहिला वनमाळी । <br>
असो भीमकरायासी श्रुत जाहली । वार्ता सकळ वर्तली जे ॥९४॥<br>
परम आनंदला नृपवर । म्हणे धन्य माझे पुण्याचे गिरिवर । <br>
पूर्वीं केले साचार । जांवई यदुवीर जोडला ॥९५॥<br>
निजभारेंसीं भीमक निघाला । सत्वर मूळमाधवासी आला । <br>
साष्टांग नमस्कार घातला । श्रीकृष्णासी तेधवां ॥९६॥<br>
राजा म्हणे सर्वेश्वर । आतां माघारें चलावें कौंडिण्यपुरा । <br>
विधियुक्त विवाह बरा । चारी दिवस संपादिंजे ॥९७॥<br>
मग बळिराम म्हणे ते वेळां । येचि स्थळीं करूं लग्नसोहळा । <br>
भीमकासी विचार मानला । आनंदला अंतरीं ॥९८॥<br>
नगरासी पत्रें पाठवी नृपति । आणविली सकळ संपत्ति । <br>
अपार लोकांशीं शुद्धमति मूळमाधवा पातली ।९९॥<br>
कनकमय दिव्य शिबिरें । उभीं करविलीं हो नृपवरें । <br>
त्याहुनि श्रीकृष्णें परिकरें । वस्त्रमंदिरें दीधली ॥१००॥<br>
द्वारकेसी पाठविलें मूळ । वर्‍हाडी सिद्ध जाहले सकळ । <br>
वाद्यें वाजती तुंबळ । हर्ष सकळ लोकांसी ॥१॥<br>
उग्रसेन आणि वसुदेव । सिद्ध जाहले वर्‍हाडी सर्व । <br>
दिव्य वाहनीं यादव । बैसोनियां चालले ॥२॥<br>
देवकी बैसली सुखासनीं । सुभद्रा कृष्णाची भगिनी । <br>
परमसुंदर लावण्यखाणी । द्वारकाभुवनीं उपजली ते ॥३॥<br>
चवरडोल गजस्कंधावरी । त्यांत बैसली सुभद्रा सुंदरी । <br>
बळिभद्राची अंतुरी । पालखीमाजी आरूढे ॥४॥<br>
पहावया श्रीकृष्णाचें लग्न । सकल दैवतें निघालीं सांवरोन । <br>
नवकोटी चामुंडा संपूर्ण । चालती वेगें तेधवां ॥५॥<br>
छप्पन्न कोटी कात्यायनी । निघाल्या वृश्चिकावरी वळंघोनी । <br>
नाना भ्यासुर रूपें धरूनी । पाहतां हांसें येतसे ॥६॥<br>
अवघ्यांपुढें निघाला गजवदन । विशाल दोंदिल सिंदूर चर्चून । <br>
मूषकावरी बैसोन । पुढे निर्विघ्न चालिला ॥७॥<br>
नेटका वर्‍हाडी पुढें चालिला । वर्‍हाडणी हांसती सकळा । <br>
हा पोट घेऊनि कोठें चालिला । उंदिरावरी बैसोनियां ॥८॥<br>
चामुंडा सवें वर्‍हाडिणी । या मातृका वृश्चिकासनी । <br>
ऐशा वर्‍हाडिणी देखोनी । व्याही विहिणी हांसती ॥९॥<br>
वर्‍हाडिणी ज्या सुंदरा । त्याचि आधीं पुढें करा । <br>
ऐसें ऐकतां त्या अवसरा । सकळ दैवतें क्षोभलीं ॥११०॥<br>
हिंव ज्वर आणि तरळा । ओकिती वर्‍हाडिणी सकळा । <br>
एकींस हगवणी लागल्या । शूळ उठिले पोटांत ॥११॥<br>
पाणी पाणी करिती वर्‍हाडिणी । तो समाचार कळला चक्रपाणी । <br>
श्रीकृष्णें सकळ दैवतें सन्मानूनी । मंडपासी आणिलीं ॥१२॥<br>
मग तेणें जाहलें निर्विघ्न । आनंदें वर्‍हाडी आले संपूर्ण । <br>
दोहीं मंडपीं देवकस्थापन । करिते जाहले तेधवां ॥१३॥<br>
आपुल्या शिबिरालागोनी । भीमकें नेली रूक्मिणी । <br>
देव बैसोनि विमानीं । तो सोहळा अवलोकिती ॥१४॥<br>
हळदी लाविली रूक्मिणी । मग ते शेष पाठविली चक्रपाणी । <br>
लागली मंगळवाद्यांची ध्वनी । लग्नघटिका प्रतिष्ठिली ॥१५॥<br>
गो-भू-हिरण्य-रत्‍नदानें । भीमकें विप्रां दिधलीं प्रीतीनें । <br>
रूखवत शुद्धमतीनें । सिद्ध करूनि चालिली ॥१६॥<br>
आनकदुंदुभि आपुलें मंदिरीं । यथायुक्त दानें तेव्हां करी । <br>
तों रूखवत आलें गजरीं । वाद्यें वाजती तेधवां ॥१७॥<br>
यादवांसहित श्रीकृष्ण । भोजना बैसला जगन्मोहन । <br>
शुद्धमति निघाली देखोन । जीवें निंबलोण करूं पाहे ॥१८॥<br>
रत्‍नजडित दीप ठेविले जवळी । जडित आडण्या त्यातळीं । <br>
त्यावरी ताटें मांडिलीं । मृगांकमंडलातुल्य जीं ॥१९॥<br>
सात्त्विक राजस तामसें । अन्नें वाढिलीं विशेषें । <br>
प्रीतीनें जेविजे हृषीकेशें । निजगोडी घेऊनियां ॥१२०॥<br>
समस्तांचीं भोजनें झालीं । हस्त प्रक्षाळीत वनमाळी । <br>
उच्छिष्टपात्रीं टाकिली । मुद्रा हातींची तेधवां ॥२१॥<br>
नमस्कार करूनि श्रीपती । उच्छिष्टपात्रें घेऊनी हातीं । <br>
वेगें निघाली शुद्धमती । मंडपासी आपुल्या ॥२२॥<br>
कृष्णमुद्रा ते वेळीं । भीमकीचे हातीं दिधली । <br>
तिणें देखतांचि मस्तकीं वंदिली । मग घातली करांगुळीं ॥२३॥<br>
परात्परउपरी त्वरित । वेगें चढूनि सद्‌गुरूनाथ । <br>
सर्वांसी समाधान म्हणत । ऐसा मुहूर्त सांपडेना ॥२४॥<br>
सद्‌गुरू म्हणे सावधान । आळसी लोक निद्रार्णवीं निमग्न । <br>
वरी श्रीकृष्णभक्त अनुदिन । सावध पूर्ण सर्वदा ॥२५॥<br>
तों निजगजरेंसीं फळ । यादव घेऊनि आले तात्काळ । <br>
मंडपीं बैसले वर्‍हाडी सकळ । भीमकें तेव्हां पूजिले ॥२६॥<br>
बाहेर आणिली रूक्मिणी । वसुदेव उठोनि ते क्षणीं । <br>
वस्त्रें भूषणें फळें समर्पूनी । जगज्जननी अर्चिली ॥२७॥<br>
पुरोहित म्हणे भीमकातें । मूळ सत्वर पाठवा वरातें । <br>
यादव गेले निजमंडपातें । भीमकीचें रूप वर्णित ॥२८॥<br>
भीमक हांकारी वर्‍हाडिणी । शांति दया क्षमा उन्मनी । <br>
उपरति तितिक्षा मुमुक्षा कामिनी । समाधी आणि सुलीनता ॥२९॥<br>
विवेक वैराग्य परमार्थ । अक्रोध निष्काम निरहंकृत । <br>
स्वानंद अभेद वर्‍हाडी सत्य । वर आणावया चालिले ॥१३०॥<br>
ऐशा गजरेंसीं जातां नृपवर । श्रीकृष्ण मंडपासी आला सत्वर । <br>
तों सोमकांताचा चौरंग सुंदर । त्यावरी श्रीधर बैसलासे ॥३१॥<br>
शुभ्रवर्ण खालीं चौरंग । त्यावरी घनश्यामवर्ण श्रीरंग । <br>
जैसा कैलासावरी नवमेघ । क्षेम द्यावया उतरला ॥३२॥<br>
असो अर्पूनि वस्त्रें अलंकार । तुरंगीं बैसविला श्रीकरधर । <br>
पुढें वाद्यांचा गजर । भडिमार नळ्यांचे ॥३३॥<br>
त्याचे मागें चंद्रज्योती । चंद्रासमान प्रकाशती । <br>
हवया गगनातें भेदिती । देव पाहती विमानीं ॥३४॥<br>
उग्रसेन वसुदेव बळिभद्र । येती पाठीसीं यादवभार । <br>
प्रवेशले मंडपद्वार । तों दासी समोर पातल्या ॥३५॥<br>
माथां कलश भरिले पूर्ण । त्यांसी इच्छिलें देत श्रीकृष्ण । <br>
मग प्रवेशले अंतःसदन । वरासनीं कृष्ण बैसविला ॥३६॥<br>
सिद्ध जाहला मधुपर्क देखा । विष्टर दिधला जगन्नायका । <br>
कृष्णचरणक्षालनीं भीमका । अतिउल्हास वाटतसे ॥३७॥<br>
शुद्धमति घाली जीवन । राजा प्रक्षाली चरण । <br>
सकळ तीर्थे आलीं धांवोन । तळीं माथा ओडविती ॥३८॥<br>
मूळमाधवीं कदंबतीर्ध । अद्यापि असे देखती भक्त । <br>
वृक्ष तेथींचे समस्त । मंडपाकार असती पैं ॥३९॥<br>
वेदांचा जनिता कृष्णनाथ । त्यासी घालिती यज्ञोपवीत । <br>
शुद्धमति आचमन घालीत । आनंदभरित अंतरीं ॥१४०॥<br>
षोडशोपचारीं पूजा करूनी । वस्त्रें अळंकार भावें अर्पूनी । <br>
हस्तमुद्रा कर्णमुद्रिकेसी मणी । श्रीरंगासी अर्पिले ॥४१॥<br>
दधि मधु करोनि एक । हरिकरीं घालिती देख । <br>
मेहुणे हांसती सकळिक । म्हणती भीड धरूं नका ॥४२॥<br>
गोकुळीचे चोरूनि दहीं खावें । आम्हीं अर्पितां कां न सेवावें । <br>
लोक भोंवते आघवे । अत्यंत कौतुकें हांसती ॥४३॥<br>
संतजन आश्चर्य करिती । निर्गुणासी गुण लाविती । <br>
असो मधुपर्क सेवूनि श्रीपती । करक्षालन पैं केलें ॥४४॥<br>
आचार्य सावधान म्हणत । शेवटींची घडी आली भरत । <br>
अंतःपट धरिला त्वरित । मायामय लटिकाचि ॥४५॥<br>
देशिक म्हणे सावधान । वादविवादीं न घालावें मन । <br>
प्रकृति-पुरुषांचें ऐक्यलग्न । मौन्येंचि पूर्ण विलोका ॥४६॥<br>
प्रपंच आणि परमार्थ जाण । उभयपक्षीं सावधान । <br>
अनादि कुळदैवत स्मरोन । करावें चिंतन एकत्वें ॥४७॥<br>
ॐपुण्याहं वचनें ते वेळां । आचार्य बौलतां अंतःपट फिटला । <br>
वाद्यांचा गजर जाहला । तो सोहळा अद्‌भुत ॥४८॥<br>
भीमकीच्या माथा अक्षतां देख । घाली जलजोद्‌भवाचा जनक । <br>
तेव्हांचि मस्तकीं ठेविला हस्तक । जन्मसार्थक जाहलें ॥४९॥<br>
मग बांधिलें ऐक्यकंकण । बाह्यापालवां गांठीं देऊन । <br>
आतां नोवरी कडिये घेऊन । चला म्हणती बहुल्यावरी ॥१५०॥<br>
ऐकोनि हांसे हृषीकेश । मेहुणे म्हणती हा अभ्यास । <br>
पूर्वींच आहे कीं तुम्हांस । खेळतां बहु रास यमुनातटीं ॥५१॥<br>
श्रीकृष्ण विदेही चैतन्यघन । अलिप्त परी नवरी उचलोन । <br>
बहुल्यावरी बैसवून । विधिविधान सर्व केलें ॥५२॥<br>
अपार वरदक्षिणा जाण । भीमक करी कृष्णार्पण । <br>
उभा ठाकला हस्त जोडून । म्हणे चतुर्थहोम येथें कीजे ॥५३॥<br>
शुद्धमतीनें जाऊनियां । देवकी आणिली सूनमुख पहावया । <br>
हळदीउटणें करावया । आरंभ केला सवेंचि ॥५४॥<br>
हळदीउटणें पहावयासी । सर्व यादव आले वेगेसीं । <br>
वर्‍हाडिणी म्हणती भीमकीसी । नांव घेऊनि पाय मागें ॥५५॥<br>
भीमकी पाहे खालतें । नामरूप नाहीं यातें । <br>
अनामासी नाम केउतें । ठेवूं आतां मध्येंचि ॥५६॥<br>
मग म्हणे हा सर्वात्मक । गोइंद्रियांचा चाळक । <br>
तेंचि नाम घेऊनि सम्यक । पाय मागे निजभावें ॥५७॥<br>
मग म्हणे गोरक्षका गोपाळा । हळदी लावूं द्या चरणकमळा । <br>
हांसे आलें जनां सकळां । एकचि टाळी पिटली पैं ॥५८॥<br>
कृष्णचरणीं माथा ठेवून । हळदी लावी स्वयेंकरून । <br>
तों मळी न निघे कदा जाण । निर्मळ पूर्ण श्रीकृष्ण ॥५९॥<br>
तों सुभद्रा आणि रेवती । म्हणती आतां कैसें श्रीपती । <br>
नमस्कार भीमकीप्रती । करावा लागेल आतांचि ॥१६०॥<br>
भीमकीच्या कंचुकीची गांठी । एक हस्तें सोडी जगजेठी । <br>
नाहीं तरी नमस्कार उठाउठी । करावा जी नोवरीतें ॥६१॥<br>
मेहूणे म्हणती जगज्जीवना । कंचुकी सोडावयाच्या खुणा । <br>
हा पूर्वींच अभ्यास आपणा । असेल ऐसें वाटतें ॥६२॥<br>
यादव म्हणती श्रीपती । चौघे मेहुणे तुम्हांवरी रुसती । <br>
जो मान दिधला रूक्मियाप्रती । तोचि मागती आपणांतें ॥६३॥<br>
हांसें आलें माधवा । दिव्य वस्त्रें भूषणें तेव्हां । <br>
दिधली शालकां सर्वां । श्रीकृष्णनाथें ते वेळीं ॥६४॥<br>
रेवती म्हणे कृष्णनाथा । कंचुकीची गांठी सोडावी आतां । <br>
बळिभद्र म्हणे अच्युता । भीड कासया धरावी ॥६५॥<br>
कृपादृष्टीं पाहे वनमाळी । तों आपणचि गांठी सुटली । <br>
अद्‌भुत लीला हरीनें दाविली । आश्चर्य वाटले सकळिकां ॥६६॥<br>
सुभद्रा म्हणे माधवा । नांव घेऊनि हळदी लावा । <br>
हांसें आलें केशवा । काय तेव्हां बोलत ॥६७॥<br>
मजहूनि विशेषगुणीं । रूक्मिणी तूं सगुण शहाणी । <br>
ऐकोनि हांसिजे थोर-लहानीं । खूण सज्जनीं जाणिजे ॥६८॥<br>
हळदी घेऊनि कृष्णनाथ । रूक्मिणीचीं अष्टांगें निववित । <br>
रेवती म्हणे हळूच लावा जी निश्चित । मल्ल मस्त मर्दिले करें ॥६९॥<br>
असो ऐसे चारी दिवस । सोहळा जाहला विशेष । <br>
तो वर्णावया शेषास । शक्ति नव्हे सर्वथा ॥१७०॥<br>
यथासांग साडे जाहले देख । समस्तांसी वस्त्रें देत भीमक । <br>
न्यून पदार्थ कांहीं एक । पडला नाहीं तेथें पैं ॥७१॥<br>
धेंडा नाचविला निश्चित । तों दळ सिद्ध जाहलें समस्त । <br>
शुद्धमतीनें भीमकी त्वरित । वोसंगा घातली देवकीच्या ॥७२॥<br>
इतुके दिवस आम्हीं पाळून । आतां केली कृष्णार्पण । <br>
भीमक शुद्धमति गहिंवरोन । रूक्मिणीसी निरविती ॥७३॥<br>
लागला वाद्यांचा गजर । द्वारकेसी चालिला यादवेंद्र । <br>
आज्ञा घेऊनि भीमक नृपवर । कौंडिण्यपुरा पातला ॥७४॥<br>
द्वारकेसी आला गोविंद । घरोघरी लोकांसी आनंदानंद । <br>
रूक्मिणीसहित परमानंद । गृहप्रवेश पैं केला ॥७५॥<br>
षोडशोपचारेंकरून । भीमकी करी लक्ष्मीपूजन । <br>
उग्रसेनें भांडार फोडोन । याचकजन सुखी केले ॥७६॥<br>
रूक्मिणीसहित श्रीकृष्णनाथ । द्वारकाभुवनीं सुखें वर्तत । <br>
शुक परीक्षितीप्रति सांगत । जाहला गृहस्थ गोपाळ ॥७७॥<br>
हरिविजयग्रंथभांडार । त्यांत दिव्यरत्‍न हें रूक्मिणीस्वयंवर । <br>
ते दोन्ही अध्याय साचार । तेविसावा आणि चोवीसावा ॥७८॥<br>
आतां श्रोतीं व्हावें सादर । पुढें जांबवतीचें स्वयंवर । <br>
ते कथा परम नागर । ऐकती चतुर पंडित पैं ॥७९॥<br>
हा हरिविजयग्रंथ सुरेख । हाचि अरूवार शेषमंचक । <br>
यावरी पहुडे वैकुंठनायक । रूक्मिणीसहित सर्वदा ॥१८०॥<br>
ब्रह्मानंदा जगदुद्धारा । पंढरीनिवासा श्रीधरवरा । <br>
पुराणपुरुषा रूक्मिणीप्रियकरा । सप्रेम भजन देईं तुझें ॥८१॥<br>
इति श्रीहरिविजयग्रंथ । संमत हरिवंशभागवत । <br>
सदा परिसोत भाविक भक्त । चतुर्विंशतितमाध्याय गोड हा ॥१८२॥<br>
अध्याय २४ वा समाप्त ॥ओंव्या ॥१८२॥<br>
श्रीकृष्णार्पणमस्तु ॥<br>
</div>

<clear></clear>
<br clear="left"><hr width="90%">

<center><audio controls="" style="width:500px" src="https://ia601507.us.archive.org/35/items/20200920_20200920_0725/Harivijay-Gadya-adhyaya-24.mp3"></audio></center>
<p class="end">[ Right click to 'save audio as' for downloading Audio ]</p>

<div class="anu">
श्रीगणेशाय नमः पाठलाग करणारे सैन्य मोठमोड्या गर्जना करीत होते. तेव्हा अचानक बलरामाने यादवसेना उलट वळविली आणि अनपेक्षितपणे मागधांवर जोराचा हल्ला चढविला. त्यामुळे शस्त्रे सावरायला सुद्धा वीरांना उसंत न मिळता बाणांनी त्यांची मुंशकी उडून पडू लागली. सात्यकी, सारण व अक्रूर, गद, कंक, कृतवर्मा यांच्या तीव्र मार्‍यापुढे मागध, चेदि, करुघ, वंग, कलिंग, षौण्ड्रक, अंग, विदूरथ, जरासंध, वक्रदंत अशा कितीतरी वीरांचा प्रभाव पडेनासा झाला. बलरामाने हल व मुसळ यांच्या सहाय्याने शत्रुसेनेला ठेचून मारले. दिव्यावर पाखरे धावून यावीत तसे ते वीर बलरामावर धावत आणि मरून पडत. त्वेषाने लढणारांचे हात तुटले तरी ते प्रतिपक्षावर नुसतेच धावून जात होते, काहींची धडेच खड्गधारी हात उरल्यासुरल्या शक्तीनिशी फिरवीत होती ! <br><br>

दोन्ही पक्षांत चाललेला संहार पाहून रुक्मिणीला दया व भीती यांनी घेरले. ती घाबरलेली पाहताच कृष्णाने तिला ’यादवांचा जयच होईल' असे सांगून आश्वासन दिले. बलरामाने शेवटी सर्वांना पळवून लावले. शिशुपाल त्यावेळी सशस्त्र होऊन युद्धासाठी येत होता, त्याला वाटेतच हे पळपुटे सैन्य दिसले. जरासंध म्हणाला- ' शिशुपाल ! बलराम व कृष्ण यांच्यापुढे आपल्या अल्प सैन्यबळाचा टिकाव लागणार नाही. तू मागे फिरावे. रुक्मिणी तुला प्राप्त होत नाही. आता या कुंडिनपुरात कशाला रहायचे ?" शिशुपाल व जरासंध यांनी इतर राजांनाही सांगून, आपला घोर अपमान झाला म्हणून क्रोध प्रदर्शित करीत, आपापल्या राजधानीस प्रयाण केले. <br><br>

सार्‍या प्रकाराने रुक्मी भयंकर चिडला. ' रुक्मिणीला परत आणल्याशिवाय कुंडिनपुरात प्रवेश करणार नाही ?' अशी प्रतिज्ञा करून तो निवडक सैन्यासह कृष्णावर धावला. पण कृष्णापुढे त्याचा टिकाव लागला नाही. रुक्मीचा रथ मोडून टाकून कृष्णाने त्याचा सारथी व अश्व यमसदनास पाठविले ! रुक्मी खड्ग घेऊन धावतच कृष्णावर वार करण्यास आला. पण कृष्णाने आपल्या धनुष्याने त्याला एकदम खेचले, त्याचे केस पकडले आणि आपले खड्ग उपसले. रुक्मीचे डोकेच तो उडविणार होता ! पण रुक्मिणीने एकदम कृष्णाचा हात अडविला आणि त्याच्या पाया पडून ती म्हणाली- "दया करा ! प्रभो ! माझ्या भावाला मारु नका ! त्याला एकवेळ जीवदान द्या. विदर्भदेश व द्वारका यांचे वैर माझ्यामुळे निर्माण होऊ नये. माझ्यामुळे माझे सासर व माहेर दोन्ही कुळांना दुःख होऊ नये ! माझी एवढी विनंती ऐकाच ?" <br><br>

तिच्या रडवेल्या तोंडाकडे पाहून कृष्णाने खड्ग ठेवले. पण रुक्मीला रथाशी बांधून त्याने विरूप केले. त्याच्या तोंडाला काजळ फासले. डोक्याचे केस पाच ठिकाणी कापले, अर्धी मिशी आणि अर्थी दाढी कापली. त्याला अशा प्रकारे विरूप केलेले पाहून त्याचे सैन्य पळून गेले. बलराम मात्र कृष्णाला म्हणाला- "कृष्णा, वीरांचा पराभव झाला तरी वीर म्हणून त्यांचा मान राखावा. हे अधिक कृत्य तूं कां केलेस ? रुक्मीची विटंबना केलीस हे मला आवडले नाही." बलरामाने रुक्मीला कृष्णांच्या तावडीतून सोडविले, त्याचा सन्मान केला. रूक्मीचा एकाने अपमान केला व दुसर्‍याने मोठा मान केला. त्यामुळे रुक्मी अत्यंत लज्जित झाला. तो गोंधळून गेला ! तो प्रतिज्ञेप्रमाणे आता कुंडिनपुरात जाणार नव्हता. तेव्हा त्याने पुढे भोजकट नांवाच्या एका नगरांत वस्ती केली व ते नगर वाढविले. <br><br>

कृष्ण, रुक्मिणी, बलराम, सात्यकी आदि यादव द्वारकेस परत जातां जातां सोमनाथ क्षेत्राजवळ विश्रांतीसाठी थांबले. त्या ठिकाणी 'मूलमाधव' नामक क्षेत्र होते तेथे त्यानी विश्रांती घेतली. भीमक राजाला हेरांनी ते वृत्त कळविले. रुक्मीचा पराभव झाला हेही सांगितले. तो लगबगीने लवाजमा घेऊन मूलमाधव क्षेत्री आला ! त्याने कृष्णाची भेट घेतली आणि "कुंडिनपुरात परत यावे, रुक्मिणीचा विवाह विधिपूर्वक व्हावा अशी माझी फार इच्छा आहे." असे म्हणून त्याने निमंत्रण केले. पण बलराम म्हणाला- 'राजन् ! आपला विचार योग्य आहे, पण या क्षेत्रातच वियाहविधी व्हायला काय हरकत आहे ? आपण येथेही आपली इच्छा पूर्ण करूं शकता," भीमकाला पुढे बोलताच आले नाही. मूलमाथव क्षेत्रातच विवाहविधि करावा असे मग त्याने ठरविले. त्याने दूत पाठवून कुंडिनपुरातून राणी शुद्धमती व सर्व आप्तेष्टांना तिथेच बोलावून घेतले. तसेच एका यादवश्रेष्ठाबरोबर आपला दूत पाठवून द्वारकेत राजा उग्रसेन, वसुदेव-देवकी, उद्धव वगैरे सर्वांना विवाहाचे निमंत्रण पाठविले. सर्व सामग्री कुंडिनपुराहून आणविली ! बलरामाने अशा प्रकारे स्वतःचा व यादवांचा मान राखला  ! रुक्मिणीला पळवून आणल्यावर पुन्हा कुंडिनपुरात लग्नविधीच्या निश्चिताने जाणे योग्य नव्हते. <br><br>

उग्रसेनादि यादव उत्तमोत्तम रथ शृंगारून त्यात बसून आले ! देवकी, कृष्णभगिनी सुभद्रा, बलरामाची माता रोहिणी, पत्‍नी रेवती या खास पालख्यांत बसून आल्या. आकाशात देवतांची दाटी झाली. त्यांना मान मिळाला नाही. यादव आपल्याच तंद्रीत होते. विवाहापूर्वी देवतांना आवाहन व पूजन करायचे असते, ते न केल्यामुळे यादवांना अनेक विघ्ने आली. तेव्हा कृष्णाने देवतांना संतुष्ट केले. त्यानंतर यादवांवरील संकटे दूर झाली. देवता अनुकूल झाल्या. <br><br>

देवकांची प्रतिष्ठापना झाली. वधूवरांना हळद लावण्यात आली. ब्राह्मणांना दाने देण्यात आली. वसुदेवाने व भीमकाने अनेक दाने दिली. भीमकाने रुखवत पाठवून कृष्णाला भोजन दिले. कृष्णाने आपली मुद्रिका पात्रांत ठेवली, ती रुक्मिणीच्या साठी होती. रुक्मिणीने प्रणामपूर्वक तिचा स्वीकार केला व ती बोटांत धारण केली. वर्‍हाडी मांडवात आले. भीमकाने त्यांचा सत्कार केला. वसुदेवाने रुक्मिणीचा सन्मान केला. नंतर भीमकाने सर्व यादवांना विवाहाचे यथाविधि निमंत्रण केले. कृष्णाच्या विवाहासाठी वर्‍हाडी म्हणून यादव आले होते. त्यांच्याच बरोबर सर्व सद्‌गुण आणि सत्प्रवृत्तीही आल्या ! दया, क्षमा, शांती यांसह मुमुक्षा, उपरती आणि समाधी यांचेही आगमन झाले. विवेकासह वैराग्य आले. परमार्थ आला, निष्काम, निरहंकार, स्वानंद, अभेद हेही मूर्तिमंत होऊन उपस्थित झाले. <br><br>

यादवांसह कृष्णाने लग्नमंडपात प्रवेश केला. दासींनी त्याचे स्वागत केले. मधुपर्क व चरणक्षालन झाले. षोडशोपचार झाले. मध, दधि इत्यादि हातावर दिल्यावर कृष्ण ते सेवन करू लागला त्यावेळी मेहुणे म्हणाले- 'गोकुळात स्वतः चोरून खाताना संकोच धरला नाही, आता संकोच कशाला धरतां ? " अशा प्रकारे नर्म विनोद चालले होते. रुक्मीव्यतिरिक्त इतर बंधू कृष्णाला अनुकूल होते. <br><br>

पुरोहितांनी लगबग सुरू केली. लग्नघटिका समीप आली. अंतःपट घरुन मंगलाष्टके म्हटली जाऊ लागली. अंतःपट दूर होताच रुक्मिणीने कृष्णाला माळ घातली, मग कृष्णाने रुक्मिणीला माळ घातली. अक्षतांची उधळण झाली. मंगलवाद्यांचा ध्वनी दुमदुमूं लागला. वसुदेवाने रुक्मिणीला आशीर्वाद दिला. कृष्णाने तिला कडेवर घेतले. नंतर कन्यादानाचा विधी झाला. वरदक्षिणा, सूनमुख, नांव घेणे हे सर्व थट्टामस्करी करीत करीत पार पडले. नंतर मेहुण्यांना कृष्णाने अहेर दिले. रुक्मिणीच्या काचोळीची गाठ एका हाताने सोडविण्याची कृष्णावर पाळी आली. सर्वजणी कृष्णाला चिडवू लागल्या. पण कृष्णाने नुसत्या दृष्टीनेच ती गाठ सोडविली ! सुभद्रेच्या सांगण्यावरून कृष्णानेही रुक्मिणीचे नांव उखाण्यात घेतले. चार दिवस मोठ्या आनंदाने सोहळा पार पडला. <br><br>

वर्‍हाडी मंडळी जाण्याची तयारी करू लागली. शुद्धमतीला मुलीच्या विरहाने रडूं आले. देवकीच्या मांडीवर त्या सालंकृत लक्ष्मीला बसवून राजाराणी साश्रू नयनांनी देवकीला म्हणू लागली- "आपल्या स्वाधीन केली आहे, श्रीकृष्णाच्या चरणी ती शरण आहे. हिला कन्येप्रमाणेच प्रेमाने वागवावे हीच विनंती  ?' <br><br>

वाद्यांचा गजर होऊ लागला. यादवांचे रथ पुढे चालू लागले. वसुदेवादिकांचे रथही उत्तम शृंगारलेले होते. रुक्मिणीने पित्याला वंदन केले, भावांचा निरोप घेतला, आईला कडकडून मिठी मारली, श्रेष्ठ मंत्री व प्रजाजनांचा निरोप घेतला, किनपुरातून लक्ष्मी द्वारकेस जाण्यास निघाली. त्रिभुवनललाम अशा श्रीकृष्णाला कन्यादान केल्याचे समाधान राजाला वाटत होते. रुक्मी विरुद्ध गेला आणि त्याने स्वतःचेच नुकसान करून घेतले याचे मात्र त्याला वाईट वाटत होते. <br><br>

द्वारकेत रुक्मिणीसह कृष्णाने सर्व यादववीरांबरोबर जेव्हा प्रवेश केला तेव्हा तेथेही उत्सव करण्यात असा. लक्ष्मीपूजन मोड्या थाटात करण्यात आले. उग्रसेन राजाला अभूतपूर्व आनंद झाला ! कृष्ण आतां ’संसारी’ झाला होता ! कंसवधापासून आजपर्यंतचा सर्व काळ कसा त्वरेने निघून गेला होता ! <br>

अध्याय चोविसावा समाप्त ॥ <br>
श्रीकृष्णार्पणमस्तु  ॥ 
</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>

