<html>
<head>
<meta http-equiv="content-type" content="text/html; charset=utf-8">
<title>सत्संगधारा - आदिमहाराष्ट्रकवि व महासाधु श्रीमुकुंदरायकृत  - विवेकसिंधु - पूर्वार्ध - प्रकरण ३ रे  -  तत्त्वसृष्टि कथन </title>
<link rel="stylesheet" type="text/css" href="../css/vsindhu.css">
<a name="top"></a>
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tbody><tr><td align="center">

<div class="pre">
<a href="viveksindhu2.htm">PREVEOUS </a>
</div>
<div class="nex">
<a href="viveksindhu4.htm">NEXT  </a>
</div><br clear="all"> 

<table class="outertable">

<p class="hdr3">
 ॥ आदिमहाराष्ट्रकवि व महासाधु श्रीमुकुंदरायकृत ॥ <br></p> 
<p class="hdr1">॥ विवेकसिंधु ॥ <br></p>
<p class="hdr2">
पूर्वार्ध<br></p>
<p class="hdr3">
॥  प्रकरण ३ रे  ॥ <br></p>
<p class="hdr4">
॥ तत्त्वसृष्टि कथन  ॥ <br><br>॥ श्रीगणेशाय नम: ॥ </p>

<tr><td class="ovi">ऐके शिष्य शिरोमणी ॥ धन्यधन्य तुझी पाणी ॥ <br>आठवे येथीच्या प्रश्नीं ॥ परमपुरुष तो ॥ १ ॥ </td>
<td class="anu">श्रीगणेशाय नमः - हे शिष्यशिरोमणे ! ऐक. तुझी वाणी धन्य धन्य आहे ! ( कारण आजच्या या तुझ्या प्रश्नांनीं त्या परमपुरुषाचे स्मरण होते. १ </td></tr>
<tr><td class="ovi">स्वरुपांवरीं निर्गुणी ॥ उपटती जीवेश्वराच्या श्रेणी ॥ <br>तेथींची करावी उपलवणी ॥ स्वानुभवें कीं ॥ २ ॥  </td>
<td class="anu">त्या निर्गुण स्वरूपाच्या चांदव्यावर जीवेश्वरांच्या पंगतीच्या पंगती बसलेल्या आहेत. त्यांचा विस्तार करावयाचा म्हणजे स्वानुभवानेच केला पाहिजे. २ </td></tr>
<tr><td class="ovi">पाथरवटाची टांकी ॥ जरी झाली तिखी निकी ॥ <br>तथापि करूं नये मौक्तिकी ॥ रंध्रशलाका ॥ ३ ॥ </td>
<td class="anu">पाथरवटाची टांकी कितीही जरी तीक्ष्ण झाली तरी ती मोत्याला भोक पाडण्याची सळई करून काही उपयोगाची नाही. ३ </td></tr>
<tr><td class="ovi">तैशा देशवळा युक्ती ॥ घेऊं नये ब्रह्मसंविती ॥ <br>तेथें विवेकाची संपत्ती ॥ निकी व्हावी लागे ॥ ४ ॥  </td>
<td class="anu">त्याप्रमाणेच आपले प्राकृतज्ञान कांही ब्रह्मज्ञानाच्या उपयोगी पडावयाचे नाही. तर तेथे विवेकाचेच भांडवल भरपूर पाहिजे. ४ </td></tr>
<tr><td class="ovi">म्हणूनि विवेकाचे कान ॥ करूनि ऐक निरूपण ॥ <br>अनुक्रमें तुझे प्रश्न ॥ सांगिजेती ॥ ५ ॥</td>
<td class="anu">म्हणून विवेकाचेच कान करून निरूपण ऐक. आतां तुझे पत्र ओळीनेच सांगत जाऊं. ५ </td></tr>
<tr><td class="ovi">जे ज्ञक्तिचक्रासी वेगळ ॥ जें ज्ञप्तिमात्र केवळ ॥ <br>तें निजानंद निर्मळ ॥ परब्रह्म जाणावें ॥ ६ ॥ </td>
<td class="anu">जें शक्तिचक्राच्या पलीकडचें, जें केवळ ज्ञप्तिमात्रच, तें निजानंद आणि निर्मळ स्वरूप परब्रह्म होय, हें लक्षांत असूं दे. ६ </td></tr>
<tr><td class="ovi">दृश्थ द्रष्टा दर्शन ॥ हे त्रिपुटी जेथें क्षीण ॥ <br>तं परब्रह्म जाण ॥ अनिर्देश्य ॥ ७ ॥ </td>
<td class="anu">दृश्य, द्रष्टा, आणि दर्शन, ही त्रिपुटीरी जेथे मावळते ते अनिर्देश्य, ज्याचा निर्देश करतां येत नाही, तें अनिर्वचनीय परब्रह्म हे ध्यानांत आण. ७</td></tr>
<tr><td class="ovi">ज्ञाता ज्ञान ज्ञेय ॥ हें जेथें नाहीं त्रितप ॥ <br>तें परब्रह्म अप्रमेय ॥ जाणावे पै ॥ ८ ॥ </td>
<td class="anu">ज्ञाता, ज्ञान, ज्ञेय हे त्रिकुट जेथे नाहीं, तेंच अप्रमेय परब्रह्म असें समज. ८ </td></tr>
<tr><td class="ovi">ज्ञान म्हणूं तरी नाहीं जाणिव ॥ अज्ञान म्हणूं तरी नाही नेणिव ॥ <br>अभाव म्हणूं तरी नवल ठेवा । आनंदाची ॥ ९ ॥  </td>
<td class="anu">ज्ञान म्हणावे तर जाणीवही नव्हे; अज्ञान म्हणून म्हणावयास जावे तर नेणिवही नव्हें. बरें; ही दोन्हीही नव्हेत ह्मणन अभाव म्हणावा तर आश्चर्य हे आहे की ती आनंदाची ठेव आहे. ९ </td></tr>
<tr><td class="ovi">अभाव म्हणिजे तें शून्य ॥ शून्यवादीयाचें मत ते जधन्य ॥ <br>म्हणूनि जगीं तेचि गा धन्य ॥ ब्रह्मविद जे ॥ १० ॥ </td>
<td class="anu">अभाव म्हणजे शून्य, म्हणून शून्यवाद्याचे मत अगदीं कुचकामाचें, निंद्य. ह्यासाठी जे ब्रह्मज्ञानी आहेत तेच जगांत धन्य होत. १० </td></tr>
<tr><td class="ovi">आहे म्हणूं तरी केसेनि घ्यावें ॥ नाही म्हणूं तरी कैसेनि सांडावें ॥ <br>असो हे ब्रह्म अनुभवावे ॥ जयाचें तेणेंचि ॥ ११ ॥ </td>
<td class="anu">आहे म्हणावे तर घ्यावयाचें कसें ? नाही म्हणावे तर सोडावयाचे कसे ? कारण तुमच्या आजूबाजूला, वर, खालीं, व आतही तेच भरून राहिले आहे. असो. तर हे ब्रह्म जे आहे, ते ज्याचे त्यानेंच अनुभवावे. ११ </td></tr>
<tr><td class="ovi">जें निद्रिस्थातें चेववी ॥ चेइलीयातें जाणवी ॥ <br>जागलीयाते भोगवी ॥ परी अक्रिय तें ॥ १२ ॥ </td>
<td class="anu">जे निजलेल्यास चावळवते, चावळलेल्यास जागृती देते, आणि जागृताला भोग भोगावयाला लावते. आणि असे असून ते पुन्हा अक्रिय ! १२ </td></tr>
<tr><td class="ovi">स्फटिकशिळेचें पोट ॥ जैसे निरंतर निघोट ॥ <br>तैसें चैतन्य एकदाट ॥ परब्रह्म तें ॥ १३ ॥ </td>
<td class="anu">स्फटिक शिळेचे पोट जसे निरंतरचेंच निघोट, अगदी तुळतुळीत असते, तसेच एकदट भरून राहिलेले चैतन्य तेच परब्रह्म होय. १३</td></tr>
<tr><td class="ovi">नातरी गगनाऐसें पोकळ ॥ व्यापक परी व्याप्यासि वेगळ ॥ <br>निजप्रकाशें सोज्वळ ॥ आपण पैंची ॥ १४ ॥</td>
<td class="anu">किंवा आकाशाममाणें पोकळ व तसेच व्यापकही खरे पण व्यापले जाणारे मात्र नव्हे. आपल्या प्रकाशाने आपणच सोज्ज्वळ झाले ! १४ </td></tr>
<tr><td class="ovi">ब्रह्माविष्णुमहेश्वर ॥ करितां शिणती निजव्यापार ॥ <br>मग सविती विश्राममंदिर ॥ परब्रह्म ते ॥ १५ ॥ </td>
<td class="anu">ब्रह्मा, विष्णु आणि शंकर आपआपले कर्तव्य करून थकले म्हणजे मग जेथे विश्रांतीचे स्थान म्हणून विसाव्यास येतात तेच परब्रह्म होय. १५ </td></tr>
<tr><td class="ovi">जेथें विद्या ना अविद्या ॥ जे अनुपम्य स्वसंवेद्या ॥ <br>तें जाणावे सुविद्या ॥ ब्रह्मस्वरूप तूं ॥ १६ ॥ </td>
<td class="anu">विद्या अविद्या रहित, उपमारहित, स्वत: जाणण्यास योग्य असे ब्रह्म तू जाण. १६ </td></tr>
<tr><td class="ovi">झाला पां सर्वेश्वरु ॥ धरिला जाणिवेचा अहंकारु ॥ <br>तरी तोही नेणे पारु ॥ तया स्वरूपाचा ॥ १७ ॥ </td>
<td class="anu">सर्वेश्वर जरी झाला तरी देखील तो जर जाणिवेचा अहंकार धारण करील तर त्याला सुद्धां त्या स्वरूपाचा अंत लागावयाचा नाही. १७ </td></tr>
<tr><td class="ovi">म्हणूनि अहंकार गळे ॥ आणि कल्पना मावळे ॥ <br>तरीच ब्रह्म आकळे ॥ स्वानुभवासी ॥ १८ ॥ </td>
<td class="anu">म्हणून अहंकार जेव्हां झडून जाईल, आणि कल्पना मावळेल तेव्हांच स्वानुभवपूर्वक ब्रह्माचे आकलन होईल. १८ </td></tr>
<tr><td class="ovi">ब्रह्मगोळकाचें सहस्त्र ॥ व्यापूनि सबाह्यांतर ॥ <br>आसकेंचि उरलें निरंतर ॥ ब्रह्मरूप जे ॥ १९ ॥ </td>
<td class="anu">हजारो ब्रह्मांडे, आंतून बाहेरून व्यापून टाकून जे निरंतर सर्वत्वाने उरलेले आहे, तेच परब्रह्मस्वरूप होय. १९</td></tr>
<tr><td class="ovi">गगनीं नाथिलें अभाळ ॥ तैसें ब्रह्मीं मायापडळ ॥ <br>ते विरालिया केवळ ॥ ब्रह्मचि असे ॥ २० ॥ </td>
<td class="anu">आकाशांत नसतेंच मिथ्या नाशिवंत आभाळ उठते, त्याप्रमाणे ब्रह्मावर मायेचे पलट आलेले आहे. ते नाहीसें झालें की बाकी निवळ ब्रह्मच आहे. २०</td></tr>
<tr><td class="ovi">ब्रह्मादिक सकळें ॥ रजस्वला व्याली ढिसाळें ॥ <br>तिया मायादेवीसी नातळे ॥ परब्रह्म ते ॥ २१ ॥ </td>
<td class="anu">ब्रह्यादि हे सर्व जगडंबर ही अस्पर्श्य मायादेवी प्रसवली आहे. तिचा विटाळही त्या परब्रह्माला खपत नाही. २१</td></tr>
<tr><td class="ovi">तें ध्यानेंवीण ध्यायिजे ॥ चिंतणेवीण चिंतिजे ॥<br>जाणणेंवीण जाणिजे ॥ परब्रह्म तें ॥ २२ ॥ </td>
<td class="anu">ते ध्यानाशिवायच ध्यायिले पाहिजे; चिंतनाशिवायच ते चिंतिलें पाहिजे; आणि ज्ञानाशिवायच ते जाणले पाहिजे, अशा प्रकारचे ते परब्रह्म होय. २२</td></tr>
<tr><td class="ovi">हें परब्रह्म निर्गुण ॥ सर्वेश्वराचे निजस्वरूप जाण ॥  <br>मूळमायेसी अधिष्ठान ॥ पूर्ण चैतन्य जें ॥ २३ ॥ </td>
<td class="anu">हे निर्गुण पाब्रह्म सर्वेश्वराचे निजस्वरूप होय, हे ध्यानांत ठेव. जे मूळमायेचें अधिष्ठान पूर्ण चैतन्यच होय. २३ </td></tr>
<tr><td class="ovi">माया ब्रह्मींचा विवर्त ॥ ऐसें बोले वेदांत सिद्धांत ॥ <br>जो उपनिषदाचा मथितार्थ । प्रमाणसिद्ध ॥ २४ ॥ </td>
<td class="anu">माया हा ब्रह्माच्या ठिकाणी उत्पन्न झालेला विवर्त म्हणजे भास होय असा वेदांताचा सिद्धांत आहे. उपनिषदांचाही प्रमाणसिद्ध मथितार्थ तोच आहे. २४ </td></tr>
<tr><td class="ovi">वेदविरुद्ध मत ॥ ते पाखांड जाण निश्चित ॥ <br>म्हणोनि सांडी ते अपसिद्धांत ॥ विवर्त ऐक ॥ २५ ॥ </td>
<td class="anu">जे वेदाच्या विरुद्ध मत ते निश्चयेंकरून पाखंडमत असे समज. तै अपसिद्धांत होत, म्हणून ते टाकून दे. आतां विवर्त म्हणजे काय ते ऐक. २५ </td></tr>
<tr><td class="ovi">ब्रह्म निर्विकार जैसें ॥ तैसें असतचि असे ॥ <br>तेथे अन्यथा आभास भासे ॥ तो तद्विवर्त गा ॥ १२ ॥ </td>
<td class="anu">ब्रह्म जेसै निर्विकार असतें, तसे ते असतें तसेच असते, परंतु तेथे जो अन्यथा भास भासमान होतो, तोच याचा विवर्त होय. २६ </td></tr>
<tr><td class="ovi">निजाकारें विचरत । रविप्रकाशें असे वर्तत ॥ <br>तेथें जळाभास भासत ॥ तो तद्विवर्त जैसा ॥ २७ ॥ </td>
<td class="anu">सूर्य निजाकारानें व निजप्रकाशानें वावरतो व भ्रमण करीत असतो. तेथे जो जळाभास भासत असतो (म्हणजे पाण्यांत जे सूर्याचे बिंब प्रतिबिंब भासमान होतें ते किंवा मृगजळ.) तो त्याचा विवर्त समज. २७ </td></tr>
<tr><td class="ovi">नातरी जैसा दोरु ॥ तेथींचा न मोडे आकारु ॥ <br>नाहीं तोचि आभासे थोरु ॥ महासर्प कैसा ॥ २८ ॥ </td>
<td class="anu">नाहींतर एखादी दोरी घ्या. तिचा आकार कांही मोडत बदलत नाही खरा, पण तिचा एखादा महासर्प असावा असा नसताच भयंकर भास होतो. २८ </td></tr>
<tr><td class="ovi">ब्रह्म ते उपमारहित ॥ तेथें कायसे पां दृष्टांत ॥ <br>परी एकदेशी होय उचित ॥ बुझावया उद्देश ॥ २९ ॥  </td>
<td class="anu">ब्रह्म हें तर उपमारहित आहे. तेथें दृष्टांत काय होत ? परंतु उद्देश समजण्याकरितां एकदेशी दृष्टांत देणे उचित होय. २९ </td></tr>
<tr><td class="ovi">असो आदिब्रह्मींचा विवर्त ॥ तेथें गुणसाम्य ऐसा संकेत ॥ <br>अनुवादे सांख्यसिद्धांत ॥ अतिचतुर जो ॥ ३० ॥ </td>
<td class="anu">असो. आदिब्रह्मींचा हा जो विवर्त ह्यालाच ज्ञानपूर्ण असे जें सांख्यशास्त्र त्यांत 'गुणसाम्य' अशी संज्ञा आहे. ३० </td></tr>
<tr><td class="ovi">हे गुणत्रयाची साम्यता ॥ ईश्वराची उन्मनी अवस्था ॥ <br>तेचि चैतन्यें अधिष्ठीता ॥ बोलिजे महामाया ॥ ३१ ॥ </td>
<td class="anu">ही जी तिन्ही गुणांची साम्यता तीच ईश्वराची उन्मनी अवस्था होय. आणि तीच चैतन्याची अधिष्ठात्री महामाया असें म्हणतात. ३१ </td></tr>
<tr><td class="ovi">महामायेचें लक्षण ॥ ते शुद्धसत्वात्मक जाण ॥<br>स्वस्वरूपाचें अनुसंधान ॥ परवद्य तें ॥ ३२ ॥ </td>
<td class="anu">शुद्ध सत्व हे महामायेचें लक्षण असे समज. आणि स्वस्वरूपाचे अनुसंधान ते परब्रह्म होय. ३२ </td></tr>
<tr><td class="ovi">सत्वगुणाची क्षोभक दशा ॥ महामाया येणें नांवे ऐसा ॥ <br>आभासें मिथ्याभूत ठसा ॥ तो ब्रह्यविवर्त गा ॥ ३३ ॥ </td>
<td class="anu">सत्वगुणाचा क्षोभ तोच महामाया ह्या नांवानें मिथ्याच भूतांचा ठसा भासमान होतो. आणि बाबा; तोच ब्रह्मींचा विवर्त. ३३ </td></tr>
<tr><td class="ovi">मी ब्रह्म येणें आकारे ॥ ज्ञानरुप स्फुर्ती स्फुरे ॥ <br>ती ओळखावी चतुरें ॥ महामाया ॥ ३४ ॥ </td>
<td class="anu">मीच ब्रह्म या भावनेनें ज्ञानरूप स्फुरण होऊं लागते, तीच चतुर पुरुषाने महामाया म्हणून समजावी. ३४ </td></tr>
<tr><td class="ovi">ब्रह्म जैसें परिपूर्ण ॥ तदाकारे स्फुरण ॥ <br>तये मायेसी मर्यादा कवण ॥ करील बारे ॥ ३५ ॥ </td>
<td class="anu">ब्रह्म हे जसें परिपूर्ण आहे तसें त्याच आकाराचे स्फुरण ती माया होय. तेव्हां बाबारे, त्या मायेची तरी मर्यादा कोण करणार. ३५ </td></tr>
<tr><td class="ovi">मायेची दुर्घटता ॥ तेचि हे जाणावी जाणतां ॥ <br>जे केवळ भासे तद्वत्ता ॥ नाथिलीची ॥ ३६ ॥ </td>
<td class="anu">मायेचा दुर्घटपणा हाच जाणिवेचा भास होय. तत्वत: पाहिले तर तो केवळ मिथ्या आभास असतो. ३६ </td></tr>
<tr><td class="ovi">म्हणूनि दुर्घटत्व हे भूषण ॥ मायेसी नव्हे दूषण ॥ <br>ती ब्रह्मीं असे घटमान ॥ तरी माया नव्हेती ॥ ३७ ॥ </td>
<td class="anu">म्हणून दुर्घटपणा हे मायेला दूषण नसून उलट भूषणच आहे. ती ब्रह्माच्या ठिकाणी जरी घटमान होणारी आहे, तरी ती माया नव्हे. (नव्हेशी म्हणजे नसल्यासारखीच आहे. मिथ्या आहे. भास आहे.) ३७ </td></tr>
<tr><td class="ovi">हे न घडते ठाईं घडे ॥ मग दाखवी आपुले पवाडे ॥<br>जे भोजें नाचवी कोडें ॥ ब्रह्मादिकांतें ॥ ३८ ॥ </td>
<td class="anu">ही न घडत्या ठिकाणी घडते, उत्पन्न होते, आणि मग आपला महिमा दाखवीत असते. ब्रह्मादिकांना तर मौजेनें व कौतुकाने नाचवीत असते. ३८ </td></tr>
<tr><td class="ovi">सृष्ट्यादि व्यापार ॥ जो करी जगदीश्वर ॥ <br>तोही मायेचा बडिवार ॥ ऐसा जाण तूं ॥ ३९ ॥ </td>
<td class="anu">जगदीश्वर जे वृष्टि आदिकरून व्यापार (घडामोडी) करतो तोही तूं मायेचाच महिमा असे समज. ३९ </td></tr>
<tr><td class="ovi">हे असंभवनीय ॥ माया अनिर्वचनीय ॥ <br>मिटवाच परी वाय ॥ आभासतसे ॥ ४० ॥</td>
<td class="anu">माया ही स्वत: असंभवनीय (कधीही न होणारी) व अनिर्वचनीय (कशी आहे हें सांगतां न येण्यासारखी) आहे. आणि हा सारा मिथ्याच पसारा भासमान झालेला आहे. ४० </td></tr>
<tr><td class="ovi">तू ऐसें म्हणसी ॥ माया अनिर्वचनीय कैसी ॥ <br>तरी उत्तरार्धी बुझसी ॥ अनायासें ॥ ४१ ॥ </td>
<td class="anu">माया ही अनिर्वचनीय कशी ? असे जर तं म्हणत असशील तर ते तुला उत्तरार्धात सहज समजून येईल. ४१ </td></tr>
<tr><td class="ovi">अहो ब्रह्म आपणातें ॥ मी ब्रह्म ऐसे न म्हणते ॥ <br>तरी ब्रह्मींचे काय उणें होतें ॥ ब्रह्मपण गा ॥ ४२ ॥ </td>
<td class="anu">अहो; ह्या ब्रह्मानें जर मी ब्रह्म असे म्हटले नसते, तर ब्रह्माचे ब्रह्मपण का नाहीसे झाले असते ? नाही. ४२ </td></tr>
<tr><td class="ovi">म्हणूनि मिथ्या भूत माया ॥ विश्व मायामय जाणूनियां ॥ <br>तरी ब्रह्म ते अद्वय ॥ कां न म्हणावे ॥ ४३ ॥ </td>
<td class="anu">म्हणून भूतमाया ही मिथ्या आहे, आणि विश्व हे मायामय आहे, हें जाणून तरी ब्रह्माला अद्वैत कां म्हणूं नये ? ४३ </td></tr>
<tr><td class="ovi">जे मिथ्यात्वें कार्य असे ॥ साचासारखें आभासे ॥ <br>गगनीं गंधर्वनगर जैसे ॥ नाथिलेंची ॥ ४४ ॥ </td>
<td class="anu">आकाशांत ज्याप्रमाणे खोटेंच गंधर्वनगर उठते त्याचप्रमाणे हे मिथ्यात्वाने कार्य झालेले असून ते खर्‍यासारसें भासत आहे, एवढेच. ४४ </td></tr>
<tr><td class="ovi">ऐसी माया उठिली ॥ ते परब्रह्मीं अधिष्ठिली ॥ ॥ <br>ते प्रकृती बोलिली ॥ सांख्यमतें ॥ ४५ ॥ </td>
<td class="anu">अशाप्रकारे मूळमाया ही उत्पन्न होऊन ती परब्रह्माच्या ठिकाणी अधिष्ठित झाली आहे. तिलाच सांख्यमतांत 'प्रकृति' असें नांव आहे ४५</td></tr>
<tr><td class="ovi">हे माया मूलप्रकृती ॥ परमपुरुषाची निजशक्ती ॥ <br>तियेसी तेणेंसी संगती ॥ ते अवधारिजो ॥ ४६ ॥ </td>
<td class="anu">ही माया मूळप्रकृति, हीच परमपुरुषाची निजशक्ति होय. तिची आणि त्याची संगति कशी  आहे ती श्रवण करावी. ४६ </td></tr>
<tr><td class="ovi">घट जो जो निपजे ॥ तो तो आधींच गगने व्यापिजे ॥ <br>तैसें जें जें तत्व निपजे ॥ तें तें व्यापिजे चैतन्यें ॥ ४७ ॥ </td>
<td class="anu">जो जो घट उत्पन्न होतो, तो तो प्रथमच आकशाने व्यापिलेला असतो, त्याप्रमाणे जे जें तत्व निपजतें, ते ते चैतन्यानें व्यापलेलें असते. ४७ </td></tr>
<tr><td class="ovi">नातरी उठतिया तरंगांतें॥ ॥ जळ आधींच व्यापूनि वर्ते ॥ <br>तैसें स्फूर्तिये मायेतें ॥ व्या-पिलें परब्रह्में ॥ ४८ ॥ </td>
<td class="anu">किंवा उठलेल्या लहरीला, पाणी आधींच व्यापून असते, त्याप्रमाणे त्या स्फुरद्रूप मायेला परब्रह्म व्यापून आहे. ४८ </td></tr>
<tr><td class="ovi">जेणे मायेतें व्यापिलें ॥ ते सगुण ब्रह्म बोलिलें ।! <br>येर जे अशेष उरले ॥ तें केवळ ब्रह्म ॥ ४९ ॥ </td>
<td class="anu">मायेला व्यापून असलेले जें ब्रह्म त्याला 'सगुणब्रह्म’ असें म्हणतात. आणि बाकी जें सर्व उरलेले ते 'केवळ ब्रह्म’ होय. ४९ </td></tr>
<tr><td class="ovi">जेणे माया अधिष्ठिजे ॥ ते ब्रह्म मायोपाधिक बोलिजे ॥ <br>माया शबल ऐसे म्हणिजे ॥ तयेतेंचि गा ॥ ५० ॥ </td>
<td class="anu">ज्याच्या योगाने माया अधिष्ठित झाली ते 'मायोपाधिक ब्रह्म' असे म्हणतात. अरे ! 'शबल माया' असे त्यालाच नांव आहे. ५० </td></tr>
<tr><td class="ovi">तें ब्रह्म सगुण ॥ तोचि परमात्मा जाण ॥<br>परमपुरुष ऐसी खूण ॥ तेथेंचि बोलिजे ॥ ५१ ॥ </td>
<td class="anu">तें सगुण ब्रह्म तोच परमात्मा हे ध्यानांत ठेव. परमपुरुषाची खूण ती तीच होय. ५१ </td></tr>
<tr><td class="ovi">परमपुरुषाचे लक्षण ॥ तें मूळप्रकृतीशी भिन्न ॥  <br>हें कीजेल कथन ॥ तें ऐक पां तूं ॥ ५२ ॥ </td>
<td class="anu">परमपुरुषाचे लक्षण मूळप्रकृतीहून भिन्न आहे हें आतां सांगण्यांत येईल, तिकडे तूं लक्ष दे. ५२</td></tr>
<tr><td class="ovi">मूळप्रकृतीआंतु ॥ पुरुषसाक्षित्वें असे वर्ततु ॥ <br>तियेतें असे जाणतु ॥ निजप्रकाशें  ॥ ५३ ॥ </td>
<td class="anu">मूळप्रकृतीमध्यें पुरुष हा साक्षित्वानें रहात असतो. तिला तूं निजप्रकाशानें (आत्मानुभवानें) ध्यानांत आण. ५३ </td></tr>
<tr><td class="ovi">ते साभास तो निराभास ॥ ते प्रकाश्य तो स्वमप्रकाश ॥ <br>तथापि अनादि सहवास ॥ तया प्रकृतिपुरुषांसी ॥ ५४ ॥ </td>
<td class="anu">ती साभास; तो निराभास आहे. ती प्रकाशली जाणारी; तो स्वयंप्रकाश आहे. तथापि त्या प्रकृतिपुरुषांचा अनादिकालापासून सहवास आहे. ५४ </td></tr>
<tr><td class="ovi">ते वेद्य तो वेत्ता ॥ ते ज्ञेय तो ज्ञाता ॥ <br>परी नवल अभिन्नता ॥ तया दोघांची ॥ ५५ ॥ </td>
<td class="anu">ती देव तो वेत्ता; ती ज्ञेय तो ज्ञाता होय. परंतु आश्चर्य हे की, ती दोघेंही अभिन्न (अगदी एक) आहेत. ५५ </td></tr>
<tr><td class="ovi">पुरुष प्रकृतीतें जाणे ॥ आपुलेनि सर्वज्ञपणें ॥ <br>तियेंसी नेणवे परी साजणें ॥ तेणें पुरुषेंसी ॥ ५६ ॥ </td>
<td class="anu">पुरुष प्रकृतीला आपल्या सर्वज्ञपणानें जाणतो, पण तिला मात्र तो पुरुष ऐकून सुद्धां माहित नाही. ५६ </td></tr>
<tr><td class="ovi">हा अनादिसिद्ध रोळू ॥ जो प्रकृतिपुरुषांचा मेळू ॥ <br>एकावीण एकासी वेळू ॥ फिटे क्षणभरी ॥ ५७ ॥ </td>
<td class="anu">हा अनादिसिद्ध नियम चालत आला आहे. पण हा प्रकृतिपुरुषाचा मेळ असा आहे कीं,एकाशिवाय दुसर्‍याला एकक्षणभरही वेळ गमत नाही. ५७ </td></tr>
<tr><td class="ovi">वर्णव्यक्तिरहिते ॥ प्रकृतिपुरुषें दोघें अमूर्ते ॥ <br>त्याचिया खरूपनिर्धारातें ॥ जाण स्वानुभवे ॥ ५८ ॥ </td>
<td class="anu">ज्यास वर्णही नाही, व जी व्यक्ति-ही नव्हेत असे हे जे अमूर्त प्रकृतिपुरुषाचे जोडपे त्याच्या स्वरूपाचा निश्चय करावयाचा सणजे तुला स्वानुभावानेंच केला पाहिजे. ५८</td></tr>
<tr><td class="ovi">हा पुरुष परमात्मा ॥ स्वयंज्योति विज्ञानात्मा ॥ <br>येणें अनुग्रहीत जीवात्मा ॥ तो जाणे पुरुषातें ॥ ५९ ॥ </td>
<td class="anu">हा पुरुषच परमात्मा होय. स्वयंज्योति (स्वयंप्रकाश) व विज्ञानात्मा (चिदात्मा) तोच. जीवात्मा हा याचा 'अनुगृहित' होय. तो फक्त पुरुषाला जाणतो. ५९ </td></tr>
<tr><td class="ovi">प्रकृतीचेनि दृश्यपणें ॥ द्रष्ट्या पुरुषा लागे जाणणे ॥ <br>अनुभवी तो या खुणे ॥ जाणेल गा ॥६०॥ </td>
<td class="anu">प्रकृति दृश्याकारास आल्यामुळें द्रष्ट्या पुरुषास जाणाणे भाग आले. अरे ! जो अनुभवी आहे त्यालाच ह्याची खूण पटेल. ६० </td></tr>
<tr><td class="ovi">ज्ञानविग्रही परमेश्वर ॥ सर्वात्मा निर्विकार ॥ <br>तवा स्वरूपाचा विसर ॥ कदांचि नाही ॥ ६१ ॥ </td>
<td class="anu">हा ज्ञानाचा निश्चय करणारा परमेश्वर सर्वात्मा व निर्विकार असून ह्याला कधींच स्वरूपाचा विसर म्हणून नाहीं. ६१</td></tr>
<tr><td class="ovi">प्रवृत्तिनिवृत्ति मायेची ॥ करावया समर्थ हाचि ॥ <br>तेथे हरिहरब्रह्मादिकांची ॥ मात कायसी ॥ ६२ ॥ </td>
<td class="anu">मायेची प्रवृत्ति निवृत्ति करणारा समर्थ हाच ! तेथें हरि हर ब्रह्मादिकांची काय कथा ? ६२</td></tr>
<tr><td class="ovi">ब्रह्माविष्णुमहेश्वर ॥ हे श्रीप्रभूचे अवतार ॥ <br>तथापि ते आज्ञाधार ॥ तया परेशाचे ॥ ६३ ॥ </td>
<td class="anu">ब्रह्मा, विष्णु, महेश्वर हे त्या प्रभूचेच अवतार खरे, तथापि ते त्या परमात्म्याचे आज्ञाधारक होत. ६३ </td></tr>
<tr><td class="ovi">मायेचे गुणत्रय ॥ ते ब्रह्मादि देवत्रय ॥ <br>करिती सृष्ट्यादिक कार्य ॥ आज्ञे श्रीपतीचिया ॥ ६४ ॥ </td>
<td class="anu">मायेचे तीन गुण तेच ब्रह्मादि तीन देव होऊन सुष्टीची घडामोड करीत आहेत, पण कोणाच्या आज्ञेने ? त्या श्रीपतीच्याच. ६४ </td></tr>
<tr><td class="ovi">आणीक यांचा व्यापार ॥ करावयास समर्थ नव्हे इतर ॥ <br>म्हणूनि गोसावी सर्वेश्वरा ॥ ब्रह्मादिकांसी ॥ ६५ ॥ </td>
<td class="anu">आणखी ह्यांची ही घडामोड चालवावयाला इतर कोणीही समर्थ नाहीं. म्हणून सर्वेश्वर हा ब्रह्मादिकांचा स्वामी आहे. ६५ </td></tr>
<tr><td class="ovi">अहो समस्त मायेतें ॥ सगुण ब्रह्म चेष्टवितें ॥ <br>म्हणूनि सर्वेश्वर आणिकाते ॥ ह्मणूंचि नये ॥ ६६ ॥ </td>
<td class="anu">अहो ! सगुण ब्रह्म हेंच सर्व मायेला चालविते. म्हणून सर्वेश्वर त्यालाच म्हणावें. इतरांना म्हणूंच नये. ६६</td></tr>
<tr><td class="ovi">तेणें सर्वेश्वरें अवलोकिली ॥ माया महत्तत्वातें व्याली ॥ <br>सृष्टि व्हावयाची इच्छा झाली ॥ तें महत्तत्व गा ॥ ६७ ॥</td>
<td class="anu">माया महतत्व प्रसवली, हे त्या सर्वेश्वरानेंच पाहिलं ! आतां महतत्त्व ते कोणते ? म्हणशील तर सृष्टि व्हावी अशी झालेली जी इच्छा तेंच महतत्त्व होय. ६७ </td></tr>
<tr><td class="ovi">जें मायेचे शुद्धत्व ॥ तेंचि ओतीव महत्तत्व ॥ <br>जेथ रजतमाचे गूढत्व ॥ व्र्ते सत्वगर्भी ॥ ६८ ॥ </td>
<td class="anu">मायेचें शुद्धत्व हेच अस्सल महत्तत्व असे समज. आणि तेथेंच सत्त्वाच्या पोटामध्ये रज व तम ही छपून बसली होती. ६८ </td></tr>
<tr><td class="ovi">हे गुणक्षोभिणी माया ॥ देवाचे कारणदेह जिया ॥ <br>घडविलें महाप्रळया ॥ रुद्राकरवीं ॥ ६९ ॥ </td>
<td class="anu">ही जी गुणक्षोभिणी माया तिने महाप्रळय करणार्‍या रुद्राकडून ईश्वराचा कारणदेह निर्माण केला. ६९</td></tr>
<tr><td class="ovi">तें सर्वेश्वरें अधिष्ठित ॥ विविध अहंकारा प्रसवत ॥ <br>मायागुणीं चेष्टित ॥ प्रगटली ॥ ७० ॥ </td>
<td class="anu">ती सर्वेश्वराने अधिष्टित झाली असून त्रिविध अहंकार प्रसवली आणि गुणांनी चाळणा उसन्न होऊन माया प्रगट झाली ( दृश्याकारास आली) ७० </td></tr>
<tr><td class="ovi">सात्विक राजस तामस ॥ त्रिविध अहंकार जाणजस ॥ <br>तेथें शक्तित्रयाचा विकास ॥ दिसे अनुक्रमे ॥ ७१ ॥ </td>
<td class="anu">सत्विक राजस व तामस हा त्रिविध अहंकार लक्ष्यांत आण तेथें अनुक्रमानेंच तीन शक्तींचा विकास झालेला दिसतो. ७१</td></tr>
<tr><td class="ovi">सात्विक अहंकारीं ज्ञानज्ञक्ती ॥ राजसीं वतें क्रियाशक्ती ॥ <br>तामसी असे द्रव्यशक्ती ॥ निरंतर पै ॥ ७२ ॥ </td>
<td class="anu">सात्यिक अहंकाराच्या ठिकाणी ज्ञानशक्ति, राजसामध्ये क्रियाशक्ति आणि तामसामध्ये निरंतरचीच द्रव्यशक्ति असते. ७२ </td></tr>
<tr><td class="ovi">सवेश्वरु अवलोकित ॥ द्रव्यशक्तीसमवेत ॥ <br>तामस अहंकार प्रसवत ॥ पंचमहाभूतें ॥ ७३ ॥ </td>
<td class="anu">सर्वेश्वर पहात असतो, आणि तामस अहंकार द्रव्यशक्तिसहवर्तमान पंचमहाभूतांना जन्म देतो. ७३ </td></tr>
<tr><td class="ovi">तामस अहंकार गगनाने ॥ गगन व्यापिलें पवनातें ॥ <br>तो पवन दहनातें ॥ प्रसवता झाला ॥ ७४ ॥ </td>
<td class="anu">तामस अहंकाराने आकाशास व्यापून टाकले; आकाशाने वायूस व्यापलें; आणि तो वायु तेज व्याला. ७४ </td></tr>
<tr><td class="ovi">दहन व्यापिला उदकाते ॥ उदक व्यापिलें पृथ्वीते ॥ <br>या परी पंचमहाभूते ॥ जनितीं झाली ॥ ७५ ॥</td>
<td class="anu">तेजानें उदक व्यापून टाकले, व उदकाने पृथ्वी व्यापली, त्याप्रमाणे पंचमहाभूतें निर्माण झालीं. ७५ </td></tr>
<tr><td class="ovi">ज्ञब्दविषय गगनीं ॥ स्पर्शविषय पवनी ॥ <br>रूप बारे दहनी ॥ विशेष गुण ॥ ७६ ॥ </td>
<td class="anu">आकाशाचा विषय शब्द, वायूचा स्पर्श, आणि बाबा रे ! तेजाचा विशेष गुण म्हणजे रूप होय. ७६ </td></tr>
<tr><td class="ovi">आपाचा विषय रस ॥ पृथ्वीचा गंध जाणजस ॥ <br>कार्यकारण भावें प्रवेश ॥ दिसे अन्यगुणांचा ॥ ७७ ॥ </td>
<td class="anu">उदकाचा विषय रस, आणि पृथ्वीचा गंध हे ध्यानांत ठेव. आतां इतर गुणांचा त्यात कार्य कारण संबंधाने प्रवेश झालेला दिसतो. ७७</td></tr>
<tr><td class="ovi">तंव चैतन्यनाथ अधिष्ठित ॥ क्रियाशक्ति समायुक्त ॥ <br>राजस अइंकार प्रसवत ॥ पंचदशतत्त्वें ॥ ७८ ॥ </td>
<td class="anu">नंतर चैतन्यनाथ जो आत्मा तो अधिष्ठान होऊन क्रियाशक्तिसहवर्तमान राजस अहंकाराने पंधरा तत्वे उत्पन्न केली. ७८ </td></tr>
<tr><td class="ovi">व्यान उदान समान ॥ प्राण आणि अपान ॥ <br>एवं पंचदश तत्वांचा गुण ॥ एकत्र संभूत ॥ ७९ ॥ </td>
<td class="anu">व्यान, उदान, समान, प्राण, आणि अपान अशाप्रकारे पंधरा तत्त्वांचा गुण एके ठिकाणी मिळाला. ७९ </td></tr>
<tr><td class="ovi">श्रोत्र त्वक् चक्षु जिव्हा घ्राण ॥ हे ज्ञानेंद्रियपंचक जाण ॥ <br>कर्मेंद्रियपंचक सांगेन ॥ ते ऐक पां तूं ॥ ८० ॥ </td>
<td class="anu">कान, त्वचा, डोळे, जीभ व नाक हे ज्ञानेंद्रियपंचक असे समज. जातो कर्मेंद्रियपंचक सांगतो ते तूं ऐक. ८० </td></tr>
<tr><td class="ovi">वाचा पाणी पाद ॥ चौथें शिश्न पांचवे गुद ॥ <br>हे कमेंद्रिय पंचकवृद ॥ तुज निरूपिलें ॥ ८१ ॥ </td>
<td class="anu">वाणी, हात, पाय, चवथे शिश्न व पांचवे गुद हा कमेंद्रिय पंचकाचा समुदाय तुला सांगितला. ८१ </td></tr>
<tr><td class="ovi">मग सात्विक अहंकारें ॥ ज्ञानशक्तीचे सहाकारे ॥ <br>अंतःकरणपंचक बारे ॥ जन्मले कैसे ॥ ८२ ॥ </td>
<td class="anu">मग सात्विक अहंकाराने ज्ञानशक्तीच्या साहाय्याने बाबारे ! अंतःकरणपंचक कसे निर्माण केले, ते ऐक. ८२ </td></tr>
<tr><td class="ovi">एकचि अंतःकरण ॥ चतुर्धा भेदें भिन्न ॥ <br>मन बुद्धि चित्त अहंकार जाण ॥ येणेंचि न्याये ॥ ८३ ॥ </td>
<td class="anu">अंतःकरण एकच पण ते चतुर्विध भेदाने निरनिराळें झाले. मन, बुद्धि, चित्त, अहंकारही ह्याच प्रकारे ध्यानांत आण. ८३ </td></tr>
<tr><td class="ovi">सात्विक अहंकार तत्वें जनिलीं ॥ तीं भोगसाधनें बोलिलीं ॥ <br>कर्ता भोक्तामोठा म्हणितलीं ॥ तत्त्वविदीं ॥ ८४ ॥ </td>
<td class="anu">सात्विक अहंकारापासून जी तत्वे निर्माण झाली त्यांनाच भोगसाधने म्हणतात. तत्त्ववेत्यांनीं त्यांनाच कर्ता, भोक्ता अशी नांवे दिलेली आहेत. ८४ </td></tr>
<tr><td class="ovi">राजसअहंकारतत्वें जनित ॥ श्रोत्रादि त्वचेचा संघात ॥ <br>तो साधनशब्दे विख्यात ॥ सकलविषयीं ॥ ८५ ॥ </td>
<td class="anu">राजस अहंकारापासून जन्मलेली तत्वें ह्मणजे श्रोत्र (कर्ण) आदिकरून त्वचेचा समूह होय. तो सर्व विषयाचें साधन म्हणून प्रसिद्धच आहे. ८५ </td></tr>
<tr><td class="ovi">तामस अहंकाराची सृष्टी ॥ ते भोग्य साध्य ऐसी गोष्टी ।  <br>कार्य भोग्य हे परिपाठी ॥ तेथेंचि वर्तें ॥ ८६ ॥ </td>
<td class="anu">भोग्या साध्य अशा ज्या गोष्टी ती तामस अहंकाराची सृष्टि होय. त्यालाच 'भोग्य’ 'कार्य' असें म्हणण्याचा प्रघात आहे. ८६ </td></tr>
<tr><td class="ovi">एवं अहंकारें त्रिविधे ॥ तत्वें जनिलीं विविधे ॥ <br>तियें त्रिपुटी येणें शब्दे ॥ बोलिजेती ॥ ८७ ॥ </td>
<td class="anu">अशाप्रकारे त्रिविध अहंकारापासून विविध (नानाप्रकारचीं) तत्वें उदयास आलीं. तिलाच त्रिपुटी असें म्हणतात ८७ </td></tr>
<tr><td class="ovi">ज्ञाता ज्ञान ज्ञेय । भोक्ता भोगणे भोग्य ॥ <br>कर्ता कारण कार्य ॥ ऐसी हे त्रिपुटी ॥ ८८ ॥ </td>
<td class="anu">ज्ञाता, ज्ञान, आणि ज्ञेय; भोक्ता, भोगणें, आणि भोग्य; कर्ता, कारण आणि कार्य अशा प्रकारची ही त्रिपुटी आहे. ८८ </td></tr>
<tr><td class="ovi">अंतःकरण भोक्ता ॥ इंद्रिपांसी भोगसाधनता ॥ <br>पंचभूतांसी भोग्यता ॥ विषयरूपत्वें ॥ ८९ ॥ </td>
<td class="anu">अंतःकरण हा भोक्ता, इंद्रियें ही भोगाचें साधन, आणि विषयाच्या रूपानें पंचभूतांकडे भोग्यता आली आहे. ८९ </td></tr>
<tr><td class="ovi">एकैक भोक्ता साधक ॥ तिहीं साधनांचा मेळापंचक ॥ <br>करूनि प्रपेशला निःशंक ॥ एकैक भूतीं ॥ ९० ॥ </td>
<td class="anu">एकेक साधक भोक्ता, त्या त्या साधनसमूहाची पंचकडी जमवून निःशंकपणें एकेका भूतामध्ये प्रविष्ट झाला आहे. ९० </td></tr>
<tr><td class="ovi">त्या परस्परानुप्रवेश ॥ सांगिजेल तो ऐकिजस ॥ <br>ऐकृनि धरीजस ॥ निजमानसीं ॥ ॥ ९१ ॥ </td>
<td class="anu">त्यांचा परस्परांमध्ये कसा प्रवेश होतो, तो आतां सांगण्यांत येईल. तो ऐकून तूं आपल्या मनामध्ये नीट ठेव. ९१ </td></tr>
<tr><td class="ovi">अंतःकरण व्यानाधारें ॥ श्रोत्र इंद्रियांचेनि द्वारे ॥ <br>वाचासहित संचरे ॥ शब्दगुण आकाशीं ॥ ९२ ॥ </td>
<td class="anu">अंतःकरण व व्यान वायु ह्यांच्या आधारानें कमेंद्रियाच्या मार्गाने वाणीसहवर्तमान आकाशाच्या ठायी शब्द गुण प्रवेश कारतो. ९२ </td></tr>
<tr><td class="ovi">मन समानाचेनि योगे ॥ त्वचेंद्रियाचेनि भोगें ॥ <br>पाणींद्रियसहित रिघे ॥ स्पर्शगुण पवनीं ॥ ९३ ॥ </td>
<td class="anu">मन व समानवायूच्या योगेंकरून त्वगिंद्रियाच्या (त्वचेच्या) भोगसाधनानें हस्तेंद्रियासहवर्तमान स्पर्शे गुण वायूंत शिरतो. ९३ </td></tr>
<tr><td class="ovi">बुद्धि उदानाचेनि बडिवारें ॥ चक्षु इंद्रियाचेनि आधारे ॥ <br>पादेंद्रियसहित बारे ॥ रूपगुण तेजीं ॥ ९४ ॥ </td>
<td class="anu">बुद्धि आणि उदान ह्यांच्या जोरावर, नेत्रैंद्रियाच्या साहाय्यानें, पादेंद्रियांसहवर्तमान रूपगुण तेजांत जाऊन बसतो. ९४ </td></tr>
<tr><td class="ovi">चित्त प्राणाचेनि बळे ॥ जिव्हेंद्रियाचेनि मेळें ॥ <br>शिश्नसहित मिळे ॥ रसगुण आपीं ॥ ९५ ॥</td>
<td class="anu">चित्र आणि प्राण ह्यांच्या सामर्थ्याने, जिव्हेंद्रियांचें पाठबळ मिळून शिश्नेंद्रियासहवर्तमान उदकामध्ये रसगुण समाविष्ट होता. ९५ </td></tr>
<tr><td class="ovi">अहंकार अपानी वसे ॥ प्राणाचेनि सहवासे ॥ <br>वायूसहित प्रवेसे ॥ गंधगुण पृथ्वीसी ॥ ९६ ॥ </td>
<td class="anu">अहंकार हा अपानाच्या ठिकाणी असतो. त्याच्यायोगाने व प्राणाच्या समागमाने वायूसहवर्तमान गंधगुण पृथ्वीत मिळतो. ९६ </td></tr>
<tr><td class="ovi">एवं विषयरूप भूतांसी ॥ चारी चारी एकासी ॥ <br>पाचांचीं पंचवीस ऐसीं ॥ जाहली महाभूतें ॥ ९७ ॥</td>
<td class="anu">अशाप्रकारे विषयरूप भूतांना एकेकास आणखी चार चार मिळून अशींच पांचांची पंचवीस महान भूतें झाली. ९७ </td></tr>
<tr><td class="ovi">पंचविषय पंचभूतें ॥ तिथे तामसाहंकारजनितें ॥ <br>ह्मणोनि तत्त्वें समस्तें ॥ मिळाली तेथेंचि पै ॥ ९८ ॥ </td>
<td class="anu">पांच विषय व पांच भूतें ही तामस अहंकारापासून उत्पन्न झालेली होत. म्हणून सर्व तत्त्वें तेथेंच येऊन मिळाली. ९८ </td></tr>
<tr><td class="ovi">होती अतिसूक्ष्में अव्यक्तें ॥ जी पंचमहाभूतें ।  <br>ती पावलीं स्पष्टदशेतें ॥ परस्परानुमेळें ॥ ९९ ॥ </td>
<td class="anu">जी पंच-महाभूतें अव्यक्त अतिसूक्ष्म-स्थितीत होतीं, तीच परस्परांचा मिलाफ होऊन स्पष्ट व्यक्त स्थितींत आली आहेत. ९९</td></tr>
<tr><td class="ovi">एवं परस्परानुप्रवेश ॥ जे तत्वेंसी पंचधा सहवास ॥ <br>हा ईश्वरइच्छा मायाविकास ॥ विस्तार झाला ॥ १०० ॥ </td>
<td class="anu">अशा प्रकारें तत्वांचा पांच प्रकारे योग होऊन परस्पर मिलाफ झाला, आणि हाच मायेचा विकास ईश्वरेच्छेने विस्तार पावला. १०० </td></tr>
<tr><td class="ovi">या प्रसंगानंतरें ॥ श्रीमुकुंदमुनीचे दातारें ॥ <br>प्रपंच विस्तारिला सर्वेश्वरें ॥ कैसा तो अवधारिजे ॥ १०१ ॥ </td>
<td class="anu">आतां पुढील प्रसंगीं  (पुढील प्रकरणी) श्रीमुकुंद मुनींचा दाता जो सर्वेश्वर त्यानें प्रपंचाची मांडणी कशी केली, ते श्रवण करावें. १०१ </td></tr>
<tr><td class="ovi">इति श्रीमद्‌विवेकसिंधौ सृष्टिक्रमे गुरुशिष्यसंवादे <br>तत्त्वसृष्टिकथनं नाम तृतीयप्रकरणं समाप्तं ॥ </td>

<br><br>
<td>
<p style="text-align:right;margin-right:30px; font-size:1.5em;"><a href="#top">GO TOP</a></p><br><br> 
</td>
</tr></table>

</td></tr></tbody></table>

</body></html>
<!-- CHECKED  20-03-2015 -->
