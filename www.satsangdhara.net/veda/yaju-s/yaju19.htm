<html>
<head>
<meta http-equiv="content-type" content="text/html; charset=utf-8">
<title>
शुक्ल यजुर्वेदः - एकोनविंशोऽध्यायः 
</title> 
<link rel="stylesheet" type="text/css" href="../../css/rug.css">
<a name="top"></a>
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../yaju-k/intro-yaju-k.htm"> कृष्ण यजुर्वेद</a></li>
		<li><a href="intro-yaju-s.htm"> शुक्ल यजुर्वेद</a></li>
		<li><a href="../saam/intro-sa.htm">सामवेद</a></li>
		<li><a href="../atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../../shridhar/pp/pp-intro.htm"><span>पांडवप्रताप</span></a></li>

			<li><a href="../../shridhar/ramvijay/intro-ramvijay.htm">रामविजय</a></li>

			<li><a href="../../shridhar/intro-harivijay.htm"><span>हरिविजय</span></a></li>

			<li><a href="../../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body>
<table width="75%" border="0" align="center" bgcolor="#ffffdf">
<tr><td> 

<div class="pre">
<a href="yaju18.htm">PREVIOUS</a>
</div>

<div class="nex">
<a href="yaju20.htm">NEXT</a>
</div>

<p class="hdr1">
शुक्ल यजुर्वेदः - एकोनविंशोऽध्यायः 
</p>

<hr width="800" style="border: 2px groove #C0C0C0" color="#FFFFdF" size="4"><br>

<div class="yaju">
स्वाद्वीं त्वा स्वादुना तीव्रां तीव्रेणामृताममृतेन । 
मधुमतीं मधुमता सृजामि सँ सोमेन । 
सोमोऽस्यश्विभ्यां पच्यस्व सरस्वत्यै पच्यस्वेन्द्राय सुत्राम्णे पच्यस्व ॥ १ ॥ 
परीतो षिञ्चता सुतँ सोमो यऽ उत्तमँ हविः । 
दधन्वा यो नर्यो अप्स्वन्तरा सुषाव सोममद्रिभिः ॥ २ ॥ 
वायोः पूतः पवित्रेण प्रत्यङ्‍क्सोमो अतिद्रुतः । इन्द्रस्य युज्यः सखा । 
वायोः पूतः पवित्रेण प्राङ्‍क्सोमो अतिद्रुत । इन्द्रस्य युज्यः सखा ॥ ३ ॥ 
पुनाति ते परिस्रुतँ सोमँ सूर्यस्य दुहिता । वारेण शश्वता तना ॥ ४ ॥ 
ब्रह्म क्षत्रं पवते तेजऽ इन्द्रियँ सुरया सोमः सुतऽ आसुतो मदाय । 
शुक्रेण देव देवताः पिपृग्धि रसेनान्नं यजमानाय धेहि ॥ ५ ॥ 
कुविदङ्‍ग यवमन्तो यवं चिद्यथा दान्त्यनुपूर्वं वियूय । 
इहेहैषां कृणुहि भोजनानि ये बर्हिषो नमऽ उक्तिं यजन्ति । 
उपयामगृहीतोऽस्यश्विभ्यां त्वा सरस्वत्यै त्वेन्द्राय त्वा 
सुत्राम्णऽ एष ते योनिस्तेजसे त्वावीर्याय त्वा बलाय त्वा ॥ ६ ॥ 
नाना हि वां देवहितँ सदस्कृतं मा सँ सृक्षाथां परमे व्योमन् । 
सुरा त्वमसि सुष्मिणी सोमऽ एष मा मा हिँसीः स्वं योनिमाविशन्ती ॥ ७ ॥ 
उपयामगृहीतोऽस्याश्विनं तेजः सारस्वतं वीर्यमैन्द्रं बलम् । 
एष ते योनिर्मोदाय त्वानन्दाय त्वा महसे त्वा ॥ ८ ॥ 
तेजोऽसि तेजो मयि धेहि वीर्यमसि वीर्यं मयि धेहि 
बलमसि बलं मयि धेह्योजोऽस्योजो मयि धेहि 
मन्युरसि मन्युं मयि धेहि सहोऽसि सहो मयि धेहि ॥ ९ ॥ 
या व्याघ्रं विषूचिकोभौ वृकं च रक्षति । 
श्येनं पतत्रिणँ सिँहँ सेमं पात्वँहसः ॥ १० ॥ 
यदापिपेष मातरं पुत्रः प्रमुदितो धयन् । 
एतत्तदग्नेऽ अनृणो भवाम्यहतौ पितरौ मया । 
सम्पृच स्थ सं मा भद्रेण पृङ्‍क्त विपृच स्थ वि मा पाप्मना पृङ्‍क्त ॥ ११॥ 
देवा यज्ञमतन्वत भेषजं भिषजाश्विना । 
वाचा सरस्वती भिषगिन्द्रायेन्द्रियाणि दधतः ॥ १२ ॥ 
दीक्षायै रूपँ शष्पाणि प्रायणीयस्य तोक्मानि । 
क्रयस्य रूपँ सोमस्य लाजाः सोमाँशवो मधु ॥ १३ ॥ 
आतिथ्यरूपं मासरं महावीरस्य नग्नहुः । 
रूपमुपसदामेतत्तिस्रो रात्रीः सुरासुता ॥ १४ ॥ 
सोमस्य रूपं क्रीतस्य परिस्रुत्परिषिच्यते । 
अश्विभ्यां दुग्धं भेषजमिन्द्रायैन्द्रँ सरस्वत्या ॥ १५ ॥ 
आसन्दी रूपँ राजासन्द्यै वेद्यै कुम्भी सुराधानी । 
अन्तरऽ उत्तरवेद्या रूपं कारोतरो भिषक् ॥ १६ ॥ 
वेद्या वेदिः समाप्यते बर्हिषा बर्हिरिन्द्रियम् । 
यूपेन यूपऽ आप्यते प्रणीतोऽ अग्निरग्निना ॥ १७ ॥ 
हविर्धानं यदश्विनाग्नीध्रं यत्सरस्वती । 
इन्द्रायैन्द्रँ सदस्कृतं पत्नीशालं गार्हपत्यः ॥ १८ ॥ 
प्रैषेभिः प्रैषानाप्नोत्याप्रीभिराप्रीर्यज्ञस्य । 
प्रयाजेभिरनुयाजान्वषट्कारेभिराहुतीः ॥ १९ ॥ 
पशुभिः पशूनाप्नोति पुरोडाशैर्हवीँष्या । 
छन्दोभिः सामिधेनीर्याज्याभिर्वषट्कारान् ॥ २० ॥ 
धानाः करम्भः सक्तवः परीवापः पयो दधि । 
सोमस्य रूपँ हविषऽ आमिक्षा वाजिनं मधु ॥ २१ ॥ 
धानानाँ रूपं कुवलं परीवापस्य गोधूमाः । 
सक्तूनाँ रूपं बदरमुपवाकाः करम्भस्य ॥ २२ ॥ 
पयसो रूपं यद्यवा दध्नो रूपं कर्कन्धूनि । 
सोमस्य रूपं वाजिनँ सौम्यस्य रूपमामिक्षा ॥ २३ ॥ 
आश्रावयेति स्तोत्रियाः प्रत्याश्रावोऽ अनुरूपः । 
यजेति धाय्यारूपं प्रगाथा येयजामहाः ॥ २४ ॥ 
अर्धऽ ऋचैरुक्थानाँ रूपं पदैराप्नोति निविदः । 
प्रणवैः शस्त्राणाँ रूपं पयसा सोमऽ आप्यते ॥ २५ ॥ 
अश्विभ्यां प्रातःसवनमिन्द्रेणैन्द्रं माध्यंदिनम् । 
वैश्वदेवँ सरस्वत्या तृतीयमाप्तँ सवनम् ॥ २६ ॥ 
वायव्यैर्वायव्यान्याप्नोति सतेन द्रोणकलशम् । 
कुम्भीभ्यामम्भृणौ सुते स्थालीभि स्थालीराप्नोति ॥ २७ ॥ 
यजुर्भिराप्यन्ते ग्रहा ग्रहै स्तोमाश्च विष्टुतीः । 
छन्दोभिरुक्थाशस्त्राणि साम्नावभृथऽ आप्यते ॥ २८ ॥ 
इडाभिर्भक्षानाप्नोति सूक्तवाकेनाशिषः । 
संयुना पत्नीसंयाजान्त्समिष्टयजुषा सँस्थाम् ॥ २९ ॥ 
व्रतेन दीक्षामाप्नोति दीक्षयाप्नोति दक्षिणाम् । 
दक्षिणा श्रद्धामाप्नोति श्रद्धया सत्यमाप्यते ॥ ३० ॥ 
एतावद्रूपं यज्ञस्य यद्देवैर्ब्रह्मणा कृतम् । 
तदेतत्सर्वमाप्नोति यज्ञे सौत्रामणी सुते ॥ ३१ ॥ 
सुरावन्तं बर्हिषदँ सुवीरं यज्ञँ हिन्वन्ति महिषा नमोभिः । 
दधानाः सोमं दिवि देवतासु मदेमेन्द्रँ यजमानाः स्वर्काः ॥ ३२ ॥ 
यस्ते रसः सम्भृतऽ ओषधीषु सोमस्य शुष्मः सुरया सुतस्य । 
तेन जिन्व यजमानं मदेन सरस्वतीमश्विनाविन्द्रमग्निम् ॥ ३३ ॥ 
यमश्विना नमुचेरासुरादधि सरस्वत्यसुनोदिन्द्रियाय । 
इमं तँ शुकं मधुमन्तमिन्दुँ सोमँ राजानमिह भक्षयामि ॥ ३४ ॥ 
यदत्र रिप्तँ रसिनः सुतस्य यदिन्द्रोऽ अपिवच्छचीभिः । 
अहं तदस्य मनसा शिवेन सोमं राजानमिह भक्षयामि ॥ ३५ ॥ 
पितृभ्यः स्वधायिभ्यः स्वधा नमः पितामहेभ्यः स्वधायिभ्यः स्वधा नमः 
प्रपितामहेभ्यः स्वधायिभ्यः स्वधा नमः । 
अक्षन् पितरोऽमीमदन्त पितरोऽतीतृपन्त पितरः पितरः शुन्धध्वम् ॥ ३६ ॥ 
पुनन्तु मा पितरः सोम्यासः पुनन्तु मा पितामहाः पुनन्तु प्रपितामहाः । 
पवित्रेण शतायुषा । पुनन्तु मा पितामहाः पुनन्तु प्रपितामहाः । 
पवित्रेण शतायुषा विश्वमायुर्व्यश्नवै ॥३७ ॥ 
अग्नऽ आयूँषि पवसऽ आ सुवोर्जमिषं च नः  । आरे बाध्स्व दुच्छुनाम् ॥ ३८ ॥ 
पुनन्तु मा देवजनाः पुनन्तु मनसा धियः । 
पुनन्तु विश्वा भूतानि जातवेदः पुनीहि मा ॥ ३९ ॥ 
पवित्रेण पुनीहि मा शुक्रेण देव दीद्यत् । अग्ने क्रत्वा क्रतूँ१ऽ रनु ॥ ४० ॥ 
यत्ते पवित्रमर्चिष्यग्ने विततमन्तरा । ब्रह्म ते न पुनातु मा ॥ ४१ ॥ 
पवमानः सोऽ अद्य नः पवित्रेण विचर्षणिः । 
यः पोता स पुनातु मा ॥ ४२ ॥ 
उभाभ्यां देव सवितः पवित्रेण सवेन च । 
मां पुनीहि विश्वतः ॥ ४३ ॥ 
वैश्वदेवी पुनती देव्यागाद्यस्यामिमा बह्व्यस्तन्वो वीतपृष्ठाः । 
तया मदन्तः सधमादेषु वयँ स्याम पतयो रयीणाम् ॥ ४४ ॥ 
ये समानाः समनसः पितरो यमराज्ये । 
तेषाँल्लोकः स्वधा नमो यज्ञो देवेषु कल्पताम् ॥ ४५ ॥ 
ये समानाः समनसो जीवा जीवेषु मामकाः । 
तेषां श्रीर्मयि कल्पतामस्मिँल्लोके शतँ समाः ॥ ४६ ॥ 
द्वे सृतीऽ अश्रृणवं पितॄणामहं देवानामुत मर्त्यानाम् । 
ताभ्यामिदं विश्वमेजत्समेति यदन्तरा पितरं मातरं च ॥ ४७ ॥ 
इदं हविः प्रजननं मेऽ अस्तु दशवीरँ सर्वगणँ स्वस्तये । 
आत्मसनि प्रजासनि पशुसनि लोकसन्यभयसनि । 
अग्निः प्रजां बहुलां मे करोत्वन्नं पयो रेतोऽ अस्मासु धत्त ॥ ४८ ॥ 
उदीरतामवरऽ उत्परासऽ उन्मध्यमाः पितरः सोम्यासः । 
असुं यऽ ईयुरवृकाऽ ऋतज्ञास्ते नोऽवन्तु पितरो हवेषु ॥ ४९ ॥ 
अङ्‌‍गिरसो नः पितरो नवग्वाऽ अथर्वाणो भृगवः सोम्यासः ।
तेषां वयँ सुमतौ यज्ञियानामपि भद्रे सौमनसे स्याम ॥ ५० ॥ 
ये नः पूर्वे पितरः सोम्यासोऽनूहिरे सोमपीथं वसिष्ठाः । 
तेभिर्यमः सँरराणो हवीँष्युशन्नुशद्‍भिः प्रतिकाममत्तु ॥ ५१ ॥ 
त्वँ सोम प्रचिकितो मनीषा त्वँ रजिष्ठमनु नेषि पन्थाम् । 
तव प्रणीती पितरो नऽ इन्दो देवेषु रत्नमभजन्त धीराः ॥ ५२ ॥ 
त्वया हि नः पितरः सोम पूर्वे कर्माणि चक्रुः पवमान धीराः । 
वन्वन्नवातः परिधीँ१ऽ रपोर्णु वीरेभिरश्वैर्मघवा भवा नः ॥ ५३ ॥ 
त्वँ सोम पितृभिः संविदानोऽनु द्यावापृथिवीऽ आ ततन्थ । 
तस्मै तऽ इन्दो हविषा विधेम वयँ स्याम पतयो रयिणाम् ॥ ५४ ॥ 
बर्हिषदः पितरऽ ऊत्यर्वागिमा वो हव्या चकृमा जुषध्वम् । 
तऽ आ गतावसा शन्तमेनाथा नः शं योररपो दधात ॥ ५५ ॥ 
आहं पितॄन्त्सुविदत्राँ २ऽ अवित्सि नपातं च विक्रमणं च विष्णोः । 
बर्हिषदो ये स्वधया सुतस्य भजन्त पित्वस्तऽ इहागमिष्ठाः ॥ ५६ ॥ 
उपहूताः पितरः सोम्यासो बर्हिष्येषु निधिषु प्रियेषु । 
तऽ आ गमन्तु तऽ इह श्रुवन्त्वधि ब्रुवन्तु तेऽवन्त्वस्मान् ॥ ५७ ॥ 
आ यन्तु नः पितरः सोम्यासोऽग्निष्वात्ताः पथिभिर्देवयानैः । 
अस्मिन् यज्ञे स्वधया मदन्तोऽधि ब्रुवन्तु तेऽवन्त्वस्मान् ॥ ५८ ॥ 
अग्निष्वात्ताः पितरऽ एह गच्छत सदः-सदः सदत सुप्रणीतयः । 
अत्ता हवीँषि प्रयतानि बर्हिष्यथा रयिँ सर्ववीरं दधातन ॥ ५९ ॥ 
येऽ अग्निष्वात्ता येऽ अनग्निष्वात्ता मध्ये दिवः स्वधया मादयन्ते । 
तेभ्यः स्वराडसुनीतिमेतां यथावशं तन्वं कल्पयाति ॥ ६० ॥ 
अग्निष्वात्तानृतुमतो हवामहे नाराशँसे सोमपीथं यऽ आशुः । 
ते नो विप्रासः सुहवा भवन्तु वयं स्याम पतयो रयीणाम् ॥ ६१ ॥ 
आच्या जानु दक्षिणतो निपद्येमं यज्ञमभि गृणीत विश्वे । 
मा हिँसिष्ट पितरः केन चिन्नो यद्वऽ आगः पुरुषता कराम ॥ ६२ ॥ 
आसीनासोऽ अरुणीनामुपस्थे रयिं धत्त दाशुषे मर्त्याय । 
पुत्रेभ्यः पितरस्तस्य वस्वः प्र यच्छत तऽ इहोर्जं दधात ॥ ६३ ॥ 
यमग्ने कव्यवाहन त्वं चिन्मन्यसे रयिम् । 
तन्नो गीर्भिः श्रवाय्यं देवत्रा पनया युजम् ॥ ६४ ॥ 
योऽ अग्निः कव्यवाहनः पितॄन्यक्षदृतावृधः । 
प्रेदु हव्यानि वोचति देवेभ्यश्च पितृभ्यऽ आ ॥ ६५ ॥ 
त्वमग्नऽ ईडितः कव्यवाहनावाड्ढव्यानि सुरभीणि कृत्वी । 
प्रादाः पितृभ्यः स्वधया तेऽ अक्षन्नद्धि त्वं देव प्रयता हवीँषि ॥ ६६ ॥ 
ये चेह पितरो ये च नेह याँश्च विद्म याँ २ऽ उ च न प्रविद्म । 
त्वं वेत्थ यति ते जातवेदः स्वधाभिर्यज्ञँ सुकृतं जुषस्व ॥ ६७ ॥ 
इदं पितृभ्यो नमोऽ अस्त्वद्य ये पूर्वासो यऽ उपरासऽ ईयुः । 
ये पार्थिवे रजस्या निषत्ता ये वा नूनँ सुवृजनासु विक्षु ॥ ६८ ॥
अधा यथा नः पितरः परासः प्रत्नासोऽ अग्नऽ ऋतमाशुषाणाः । 
शुचीदयन्दीधितिमुक्थशासः क्षामा भिन्दन्तोऽ अरुणीरप व्रन् ॥ ६९॥ 
उशन्तस्त्वा नि धीमह्युशन्तः समिधीमहि । 
उशन्नुशतऽ आवह पितॄन्हविषेऽ अत्तवे ॥ ७० ॥ 
अपां फेनेन नमुचेः शिरऽ इन्द्रोदवर्तयः । विश्वा यदजय स्पृधः ॥ ७१ ॥ 
सोमो राजामृतँ सुतऽ ऋजीषेणाजहान्मृत्युम् । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७२ ॥ 
अद्‍भ्यः क्षीरं व्यपिबत् क्रुङ्‍~घाङ्‍गिरसो धिया । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु॥ ७३ ॥ 
सोममद्‍भ्यो व्यपिबच्छन्दसा हँसः शुचिशत् । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु॥ ७४ ॥ 
अन्नात्परिस्रुतो रसं ब्रह्मणा व्यपिबत् क्षत्रं पयः सोमं प्रजापतिः । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७५ ॥ 
रेतो मूत्रं वि जहाति योनिं प्रविशदिन्द्रियम् । 
गर्भो जरायुणावृतऽ उल्बं जहाति जन्मना । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७६ ॥ 
दृष्ट्वा रूपे व्याकरोत्सत्यानृते प्रजापतिः ।
अश्रद्धामनृतेऽदधाच्छ्रद्धाँ सत्ये प्रजापतिः । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७७ ॥ 
वेदेन रूपे व्यपिवत्सुतासुतौ प्रजापतिः । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७८ ॥ 
दृष्ट्वा परिस्रुतो रसं शुक्रेण शुक्रं व्यपिबत्पयः सोमं प्रजापतिः । 
ऋतेन सत्यमिन्द्रियं विपानँ शुक्रमन्धसऽ इन्द्रस्येन्द्रियमिदं पयोऽमृतं मधु ॥ ७९ ॥ 
सीसेन तन्त्रं मनसा मनीषिणऽ ऊर्णासूत्रेण कवयो वयन्ति । 
अश्विना यज्ञँ सविता सरस्वतीन्द्रस्य रूपं वरुणो भिषज्यन् ॥ ८० ॥ 
तदस्य रूपममृतँ शचीभिस्तिस्रो दधुर्देवताः सँरराणाः । 
लोमानि शष्पैर्बहुधा न तोक्मभिस्त्वगस्य माँसमभवन्न लाजाः ॥ ८१ ॥ 
तदश्विना भिषजा रुद्रवर्तनी सरस्वती वयति पेशोऽ अन्तरम् । 
अस्थि मज्जानं मासरैः कारोतरेण दधतो गवां त्वचि ॥ ८२ ॥ 
सरस्वति मनसा पेशलं वसु नासत्याभ्यां वयति दर्शतं वपुः । 
रसं परिस्रुता न रोहितं नग्नहुर्धीरस्तसरं न वेम ॥ ८३ ॥ 
पयसा शुक्रममृतं जनित्रँ सुरया मूत्राज्जनयन्त रेतः । 
अपामतिं दुर्मतिं बाधमानाऽ ऊवध्यं वातं सव्वं तदारात् ॥ ८४ ॥ 
इन्द्रः सुत्रामा हृदयेन सत्यं पुरोडाशेन सविता जजान । 
यकृत् क्लोमानं वरुणो भिषज्यन् मतस्ने वायव्यैर्न मिनाति पित्तम् ॥ ८५ ॥ 
आन्त्राणि स्थालीर्मधु पिन्वमाना गुदाः पात्राणि सुदुधा न धेनुः । 
श्येनस्य पत्रं न प्लीहा शचीभिरासन्दी नाभिरुदरं न माता ॥ ८६ ॥ 
कुम्भो वनिष्ठुर्जनिता शचीभिर्यस्मिन्नग्रे योन्यां गर्भोऽ अन्तः । 
प्लाशिर्व्यक्तः शतधारऽ उत्सो दुहे न कुम्भी स्वधां पितृभ्यः ॥ ८७ ॥ 
मुखं सदस्य शिरऽ इत् सतेन जिह्वा पवित्रमश्विनासन्त्सरस्वती । 
चप्यं न पायुर्भिषगस्य वालो वस्तिर्न शेषो हरसा तरस्वी ॥ ८८ ॥ 
अश्विभ्यां चक्षुरमृतं ग्रहाभ्यां छागेन तेजो हविषा शृतेन । 
पक्ष्माणि गोधूमैः कुवलैरुतानि पेशो न शुक्रमसितं वसाते ॥ ८९ ॥ 
अविर्न मेषो नसि वीर्याय प्राणस्य पन्थाऽ अमृतो ग्रहाभ्याम् । 
सरस्वत्युपवाकैर्व्यानं नस्यानि बहिर्बदरैर्जजान ॥ ९० ॥ 
इन्द्रस्य रूपमृषभो बलाय कर्णाभ्याँ श्रोत्रममृतं ग्रहाभ्याम् । 
यवा न बर्हिर्भ्रुवि केसराणि कर्कन्धु जज्ञे मधु सारधं मुखात् ॥ ९१ ॥ 
आत्मन्नुपस्थे न वृकस्य लोम मुखे श्मश्रूणि न व्याघ्रलोम । 
केशा नशीर्षन्यशसे श्रियै शिखा सिँहस्य लोम त्विषिरिन्द्रियाणि ॥ ९२ ॥ 
अङ्‍गान्यात्मन् भिषजा तदश्विनात्मानमङ्‍गैः समधात् सरस्वती । 
इन्द्रस्य रूपँ शतमानमायुश्चन्द्रेण ज्योतिरमृतं दधानाः ॥ ९३ ॥ 
सरस्वती योन्यां गर्भमन्तरश्विभ्यां पत्नी सुकृतं बिभर्ति । 
अपाँ रसेन वरुणो न साम्नेन्द्रँ श्रियै जनयन्नप्सु राजा ॥ ९४ ॥ 
तेजः पशूनाँ हविरिन्द्रयावत् परिस्रुता पयसा सारघं मधु । 
अश्विभ्यां दुग्धं भिषजा सरस्वत्या सुतासुताभ्याममृतः सोमऽ इन्दुः ॥ ९५ ॥ 
॥ इति एकोनविंशोऽध्यायः ॥ 
</div><br clear="left"><hr width="800">

<p class="footnote">ॐ तत् सत् </p><br clear="left"><hr width="800">

<p style="text-align:r ight;margin-right:100px; font-size:1.5em;"><a href="#top">GO TOP</a></p><br><br>

</td></tr></table>
</body>
</html>

<!-- शुक्ल यजुर्वेद -->
