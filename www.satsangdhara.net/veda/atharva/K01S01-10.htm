<html>
<head>
<meta http-equiv="content-type" content="text/html; charset=utf-8">
<title>
अथर्ववेद  -  प्रथमं काण्डम् - सूक्त  १  ते  १०
</title> 
<link rel="stylesheet" type="text/css" href="../../css/rug.css">
<a name="top"></a>
</head>
<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../yaju-k/intro-yaju-k.htm"> कृष्ण यजुर्वेद</a></li>
		<li><a href="../yaju-s/intro-yaju-s.htm"> शुक्ल यजुर्वेद</a></li>
		<li><a href="../saam/intro-sa.htm">सामवेद</a></li>
		<li><a href="intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../../shridhar/pp/pp-intro.htm"><span>पांडवप्रताप</span></a></li>

			<li><a href="../../shridhar/ramvijay/intro-ramvijay.htm">रामविजय</a></li>

			<li><a href="../../shridhar/intro-harivijay.htm"><span>हरिविजय</span></a></li>

			<li><a href="../../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body>
<table width="80%" border="0" align="center" bgcolor="#ffffcc">
<tr><td> 

<div class="pre">
<a href="/atharva/intro-atharva.htm">PREVIOUS</a></div>

<div class="nex">
<a href="/atharva/K01S11-20.htm">NEXT</a></div>

<p class="hdr0">
अथर्ववेद  -  प्रथमं काण्डम् - सूक्त १  ते  १०
</p>
<p class="hdr1">
अथर्ववेद  -  काण्ड १ - सूक्त १ (मेधाजनन सूक्त  )
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
ये त्रिषप्ताः परियन्ति विश्वा रूपाणि बिभ्रतः । <br>
वाचस्पतिर्बला तेषां तन्वो अद्य दधातु मे ॥१॥  <br>
</div>

<div class="marth">

</div>

<div class="ruk">
पुनरेहि वाचस्पते देवेन मनसा सह । <br>
वसोष्पते नि रमय मय्येवास्तु मयि श्रुतम् ॥२॥  <br>
</div>

<div class="marth">

</div>

<div class="ruk">
इहैवाभि वि तनूभे आर्त्नी इव ज्यया । <br>
वाचस्पतिर्नि यच्छतु मय्येवास्तु मयि श्रुतम् ॥३॥  <br>
</div>

<div class="marth">

</div>

<div class="ruk">
उपहूतो वाचस्पतिरुपास्मान् वाचस्पतिर्ह्वयताम् । <br>
सं श्रुतेन गमेमहि मा श्रुतेन वि राधिषि ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त २ - रोग उपशमन सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
विद्मा शरस्य पितरं पर्जन्यं भूरिधायसम् । <br>
विद्मो ष्वस्य मातरं पृथिवीं भूरिवर्पसम् ॥१॥  <br>
</div>

<div class="marth">

</div>

<div class="ruk">
ज्याके परि णो नमाश्मानं तन्वं कृधि । <br>
वीडुवरीयोऽरातीरप द्वेषांस्या कृधि ॥२॥  <br>
</div>

<div class="marth">

</div>

<div class="ruk">
वृक्षं यद्गावः परिषस्वजाना अनुस्फुरं शरमर्चत्यृभुम् । <br>
शरुमस्मद् यावय दिद्युमिन्द्र ॥३॥  <br>
</div>

<div class="marth">

</div>

<div class="ruk">
यथा द्यां च पृथिवीं चान्तस्तिष्ठति तेजनम् । <br>
एवा रोगं चास्रावं चान्तसतिष्ठतु मुञ्ज इत् ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ३ - मूत्र मोचन सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
विद्मा शरस्य पितरं पर्जन्यं शतवृष्ण्यम् । <br>
तेना ते तन्वे शं करं पृथिव्यां ते निषेचनं बहिष् टे अस्तु बाल् इति ॥१॥  <br>
</div>

<div class="marth">

</div>

<div class="ruk">
विद्मा शरस्य पितरं मित्रं शतवृष्ण्यम् । <br>
तेना ते तन्वे३ शं करं पृथिव्यां ते निषेचनं बहिष्टे अस्तु बालिति ॥२॥  <br>
</div>

<div class="marth">

</div>

<div class="ruk">
विद्मा शरस्य पितरं वरुणं शतवृष्ण्म् । <br>
तेना ते तन्वे३ शं करं पृथिव्यां ते निषेचनं बहिष्टे अस्तु बालिति ॥३॥  <br>
</div>

<div class="marth">

</div>

<div class="ruk">
विद्मा शरस्य पितरं चन्द्रं शतवृष्ण्म् । <br>
तेना ते तन्वे३ शं करं पृथिव्यां ते निषेचनं बहिष्टे अस्तु बालिति ॥४॥  <br>
विद्मा शरस्य पितरं सूर्यं शतवृष्ण्म् । <br>
</div>

<div class="marth">

</div>

<div class="ruk">
तेना ते तन्वे३ शं करं पृथिव्यां ते निषेचनं बहिष्टे अस्तु बालिति ॥५॥  <br>
यदान्त्रेषु गवीन्योर्यद्वस्तावधि संश्रुतम् । <br>
</div>

<div class="marth">

</div>

<div class="ruk">
एवा ते मूत्रं मुच्यतां बहिः बालिति सर्वकम् ॥६॥  <br>
प्र ते भिनद्मि मेहनं वर्त्रं वेशन्त्या इव । <br>
</div>

<div class="marth">

</div>

<div class="ruk">
एवा ते मूत्रं मुच्यतां बहिर्बालिति सर्वकम् ॥७॥  <br>
विषितं ते वस्तिबिलं समुद्रस्योदधेरिव । <br>
</div>

<div class="marth">

</div>

<div class="ruk">
एवा ते मूत्रं मुच्यतां बहिः बालिति सर्वकम् ॥८॥  <br>
यथेषुका परापतदवसृष्टाधि धन्वनः । <br>
</div>

<div class="marth">

</div>

<div class="ruk">
एवा ते मूत्रं मुच्यतां बहिर्बालिति सर्वकम् ॥९॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ४ - अपां भेषज (जल चिकित्सा) सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
अम्बयो यन्त्यध्वभिर्जामयो अध्वरीयताम् । <br>
पृञ्चतीः मधुना पयः ॥१॥  <br>
</div>

<div class="marth">

</div>

<div class="ruk">
अमूर्या उप सूर्ये याभिर्वा सूर्यः सह । <br>
ता नो हिन्वन्त्वध्वरम् ॥२॥  <br>
</div>

<div class="marth">

</div>

<div class="ruk">
अपो देवीरुप ह्वये यत्र गावः पिबन्ति नः । <br>
सिन्धुभ्यः कर्त्वं हविः ॥३॥  <br>
</div>

<div class="marth">

</div>

<div class="ruk">
अप्स्व१न्तरमृतमप्सु भेषजम् । <br>
अपामुत प्रशस्तिभिरश्वा भवथ वाजिनो गावो भवथ वाजिनीः ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ५ - अपां भेषज (जल चिकित्सा) सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
आपो हि ष्ठा मयोभुवस्ता न ऊर्जे दधातन । <br>
महे रणाय चक्षसे ॥१॥  <br>
</div>

<div class="marth">

</div>

<div class="ruk">
यो वः शिवतमो रसस्तस्य भाजयतेह नः । <br>
उशतीरिव मातरः ॥२॥  <br>
</div>

<div class="marth">

</div>

<div class="ruk">
तस्मा अरं गमाम वो यस्य क्षयाय जिन्वथ । <br>
आपो जनयथा च नः ॥३॥  <br>
</div>

<div class="marth">

</div>

<div class="ruk">
ईशाना वार्याणां क्षयन्तीश्चर्षणीनाम् । <br>
अपो याचामि भेषजम् ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ६ - अपां भेषज (जल चिकित्सा) सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
शं नो देवीरभिष्टय आपो भवन्तु पीतये । <br>
शं योरभि स्रवन्तु नः ॥१॥  <br>
</div>

<div class="marth">

</div>

<div class="ruk">
अप्सु मे सोमो अब्रवीदन्तर्विश्वानि भेषजा । <br>
अग्निं च विश्वम्भुवम् ॥२॥  <br>
</div>

<div class="marth">

</div>

<div class="ruk">
आपः पृणीत भेषजं वरूथं तन्वे३ मम । <br>
ज्योक् च सूर्यं दृशे ॥३॥  <br>
</div>

<div class="marth">

</div>

<div class="ruk">
शं न आपो धन्वन्याः३ शमु सन्त्वनूप्याः । <br>
शं नः खनित्रिमा आपः शमु याः कुम्भ आभृताः । <br>
शिवा नः सन्तु वार्षिकीः ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ७ - यातुधाननाशन सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
स्तुवानमग्न आ वह यातुधानं किमीदिनम् । <br>
त्वं हि देव वन्दितो हन्ता दस्योः बभूविथ ॥१॥  <br>
</div>

<div class="marth">

</div>

<div class="ruk">
आज्यस्य परमेष्ठिञ्जातवेदस्तनूवशिन् । <br>
अग्ने तौलस्य प्राशान यातुधानान् वि लापय ॥२॥  <br>
</div>

<div class="marth">

</div>

<div class="ruk">
वि लपन्तु यातुधाना अत्त्रिणो ये किमीदिनः । <br>
अथेदमग्ने नो हविरिन्द्रश्च प्रति हर्यतम् ॥३॥  <br>
</div>

<div class="marth">

</div>

<div class="ruk">
अग्निः पूर्व आ रभतां प्रेन्द्रो नुदतु बाहुमान् । <br>
ब्रवीतु सर्वो यातुमानयमस्मीत्येत्य ॥४॥  <br>
</div>

<div class="marth">

</div>

<div class="ruk">
पश्याम ते वीर्यं जातवेदः प्र णो ब्रूहि यातुधानान् नृचक्षः । <br>
त्वया सर्वे परितप्ताः पुरस्तात् त आ यन्तु प्रब्रुवाणा उपेदम् ॥५॥  <br>
</div>

<div class="marth">

</div>

<div class="ruk">
आ रभस्व जातवेदोऽस्माकार्थाय जज्ञिषे । <br>
दूतो नो अग्ने भूत्वा यातुधानान् वि लापय ॥६॥  <br>
</div>

<div class="marth">

</div>

<div class="ruk">
त्वमग्ने यातुधानानुपबद्धाँ इहा वह । <br>
अथैषामिन्द्रो वज्रेणापि शीर्षाणि वृश्चतु ॥७॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ८ - यातुधाननाशन सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
इदं हविः यातुधानान् नदी फेनमिवा वहत् । <br>
य इदं स्त्री पुमानकरिह स स्तुवतां जनः ॥१॥  <br>
</div>

<div class="marth">

</div>

<div class="ruk">
अयं स्तुवान आगमदिमं स्म प्रति हर्यत । <br>
बृहस्पते वशे लब्ध्वाग्नीषोमा वि विध्यतम् ॥२॥  <br>
</div>

<div class="marth">

</div>

<div class="ruk">
यातुधानस्य सोमप जहि प्रजां नयस्व च । <br>
नि स्तुवानस्य पातय परमतावक्ष्युतावरम् ॥३॥  <br>
</div>

<div class="marth">

</div>

<div class="ruk">
यत्रैषामग्ने जनिमानि वेत्थ गुहा सतामत्त्रिणां जातवेदः । <br>
तांस्त्वं ब्रह्मणा वावृधानो जहि एषां शततर्हमग्ने ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त ९ - विजयप्रार्थना सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
अस्मिन् वसु वसवो धारयन्त्विन्द्रः पूषा वरुणो मित्रो अग्निः । <br>
इममादित्या उत विश्वे च देवा उत्तरस्मिञ्ज्योतिषि धारयन्तु ॥१॥  <br>
</div>

<div class="marth">

</div>

<div class="ruk">
अस्य देवाः प्रदिशि ज्योतिरस्तु सूर्यो अग्निरुत वा हिरण्यम् । <br>
सपत्ना अस्मदधरे भवन्तूत्तमं नाकमधि रोहयेमम् ॥२॥  <br>
</div>

<div class="marth">

</div>

<div class="ruk">
येनेन्द्राय समभरः पयांस्युत्तमेन ब्रह्मणा जातवेदः । <br>
तेन त्वमग्न इह वर्धयेमं सजातानां श्रैष्ठ्य आ धेह्येनम् ॥३॥  <br>
</div>

<div class="marth">

</div>

<div class="ruk">
ऐषां यज्ञमुत वर्चो ददेऽहं रायस्पोषमुत चित्तान्यग्ने । <br>
सपत्ना अस्मदधरे भवन्तूत्तमं नाकमधि रोहयेमम् ॥४॥  <br>
</div>

<div class="marth">

</div>

<br clear="left"><hr width="800">

<p class="hdr1">
अथर्ववेद  -  काण्ड १ - सूक्त १० - पाशमोचन सूक्त  <br>
</p>
<hr width="800" style="border: 2px groove #C0C0C0" color="#FFFFdF" size="4">

<div class="ruk">
अयं देवानामसुरो वि राजति वशा हि सत्या वरुणस्य राज्ञः । <br>
ततस्परि ब्रह्मणा शाशदान उग्रस्य मन्योरुदिमं नयामि ॥१॥  <br>
</div>

<div class="marth">

</div>

<div class="ruk">
नमस्ते रजन् वरुणास्तु मन्यवे विश्वं हि उग्र निचिकेषि द्रुग्धम् । <br>
सहस्रमन्यान् प्र सुवामि साकं शतं जीवाति शरदस्तवायम् ॥२॥  <br>
</div>

<div class="marth">

</div>

<div class="ruk">
यदुवक्थानृतम् जिह्वया वृजिनं बहु । <br>
राज्ञस्त्वा सत्यधर्मणो मुञ्चामि वरुणादहम् ॥३॥  <br>
</div>

<div class="marth">

</div>

<div class="ruk">
मुञ्चामि त्वा वैश्वानरादर्णवान् महतस्परि । <br>
सजातानुग्रेहा वद ब्रह्म चाप चिकीहि नः ॥४॥  <br>
</div>

<div class="marth">

</div>

<br clear="left"><hr width="800">
<p class="footnote">ॐ तत् सत् <br clear="left"><hr width="800">

<p style="text-align:right;margin-right:100px; font-size:1.5em;"><a href="#top">GO TOP</a></p><br><br>

</td></tr></table>
</body>
</html>

<! अथर्ववेद>
