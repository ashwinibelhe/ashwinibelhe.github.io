<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap04.htm">मागचा अध्याय</a>
</div>
<div class="nex">
<a href="pratap06.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पाचवा </p><br>
<p class="hdr3">कच आणि देवयानी यांची कथा </p><br>

<p class="ovi">
॥ श्रीगणेशाय नमः ॥ <br>
वैशंपायन म्हणे जनमेजया । श्रवण करीं पवित्र राया । <br>
चतुराननापासूनियां । दहावा ययाति जाणिजे ॥ १ ॥ <br>
जनमेजय म्हणे कथा समस्त । ऐकावया मी आर्तभूत । <br>
कर्ण जहाले अति क्षुधित । श्रवणभोजन देइजे ॥ २ ॥ <br>
वैशंपायन म्हणे सावधान । देवदैत्यांसीं वैर मुळींहून । <br>
इंद्रपद घ्यावया हिरोन । दैत्यीं उपाय निर्मिले ॥ ३ ॥ <br>
युद्ध करितां अद्‍भुत । निर्जर जर्जर जाहले समस्त । <br>
अपार मृत्यु पावती दैत्य । नाहीं गणित सर्वथा ॥ ४ ॥ <br>
परी जपून मंत्र संजीवनी । शुक्र उठवी दैत्यां तेच क्षणीं । <br>
विबुध पडती समरांगणीं । त्यांसी उपाय चालेना ॥ ५ ॥ <br>
अमृतसंजीवनी पाहीं । बृहस्पतिपाशीं मंत्र नाहीं । <br>
पाकशासनाचे हृदयीं । चिंतारोग पर्वतला ॥ ६ ॥ <br>
मग बृहस्पतीचा पुत्र । कचनामा अति पवित्र । <br>
गुणनिधि परम चतुर । कार्यसाधनीं नेटका ॥ ७ ॥ <br>
तयांते एकांतीं नेऊनी । सांगता जाहला कुलिशपाणी । <br>
म्हणे तूं शुक्रापाशीं जाउनी । संजीवनी साधीं कां ॥ ८ ॥ <br>
थोरपण अभिमान । मी एक जाणता सर्वज्ञ । <br>
मी असें देवगुरुनंदन । हें सर्वही सांडिजे ॥ ९ ॥ <br>
परम प्रीति धरुनि जीवीं । शत्रूशीं मैत्री करावी । <br>
शुक्रास प्रार्थून विद्या घ्यावी । अनालस्येंकरुनि ॥ १० ॥ <br>
गुरुशुश्रूषा करुन अपार । विद्या साधिती परम चतुर । <br>
कीं पुष्कळ धन देऊनि साचार । विद्यासमुद्र शिष्य होती ॥ ११ ॥ <br>
अथवा आपुली विद्या गुरुस देती । दुसरी त्यापासून साधिती । <br>
चौथा उपाय निश्चितीं । विद्यासाधनी असेना ॥ १२ ॥ <br>
तरी प्रेमभावेंकरुन । कवीस निघावें तुवां शरण । <br>
नाना कष्ट पीडा सोसून । आपुलें कारण साधावें ॥ १३ ॥ <br>
तूम चातुर्यसिंधु यथार्थ । तुज काय शिकवावें बहुत । <br>
आदित्यास प्रभा अत्यंत । पाडीं म्हणावें न लगे हें ॥ १४ ॥ <br>
मृगमद आणि रंभासुत । हे पहिलेच सुवासिक अत्यंत । <br>
चंदन स्वांगें सुगंध बहुत । साह्य न लगे दुसरे पैं ॥ १५ ॥ <br>
तैसा तूं चातुर्यभांडार । तुज सांगणें न लगे वारंवार । <br>
मग वाचस्पतीस करुन नमस्कार । आज्ञा घेतली शक्राची ॥ १६ ॥ <br>
कच जात त्वरेंकरुन । मार्गीं जाहले दिव्य शकुन । <br>
दैत्यपुरींत येऊन । निःशंक मनें चालिला ॥ १७ ॥ <br>
सभा घनवटली अपार । मुख्य वृषपर्वा दैत्येंद्र । <br>
पूज्य त्याचा गुरु शुक्र । उच्चस्थलीं बैसला ॥ १८ ॥ <br>
त्या सभेस कच येऊन । मुखें जयजयकार करुन । <br>
घालिता जाहला लोटांगण । आदरें कवीस तेधवां ॥ १९ ॥ <br>
उभा ठाकला कर जोडून । म्हणे मी आहें देवगुरुनंदन । <br>
आलों निष्कपट तुज शरण । तनुमनधनेंकरुनियां ॥ २० ॥ <br>
मी विद्यार्थी तुझा दीन । नीच सेवा जे असेल पूर्ण । <br>
तीच सांगावी मजलागून । आलो शरण यालागी ॥ २१ ॥ <br>
ब्रह्मचर्यव्रतस्थ । सहस्त्र वर्षेपर्यंत । <br>
सेवा करीन निश्चित । अनालस्येंकरुनियां ॥ २२ ॥ <br>
विरोध असेल वडिलांशीं । तो संबंध नाहीं मजशीं । <br>
मी निष्कपट मानसीं । शरण तुजसी पातलों ॥ २३ ॥ <br>
शरण आलों असें तुज । उपेक्षितां जाईल लाज । <br>
मज देवांशीं नाहीं काज । पुत्र तुझा मी आहें ॥ २४ ॥ <br>
कवि विचारी मनांत । हा मनाचा निर्मल दिसत । <br>
येणें सेवा करितां अद्‍भुत । बृहस्पति शिष्य आमुचा ॥ २५ ॥ <br>
पिता तोचि बोलती पुत्र । येथें नाहीं अन्य विचार । <br>
ही श्लाघ्यता आम्हांस थोर । शिष्य गुरुसुत आमुचा ॥ २६ ॥ <br>
मग म्हणे वत्सा पाही । मम गृहीं तूं अवश्य राहीं । <br>
विद्या अभ्यासीं सर्वही । दुर्लभ ज्या कां त्रिभुवनीं ॥ २७ ॥ <br>
मग दुर्वा सुमनें अर्घोदक । जल काष्ठें समिधा देख । <br>
फल मूल पर्णादिक । आणून नित्य देतसे ॥ २८ ॥ <br>
सडासंमार्जन पादक्षालन । वस्त्रक्षालन अंगमर्दन । <br>
व्यजन पिकपात्र धरुन । उभा जवळी सर्वदा ॥ २९ ॥ <br>
वेदशास्त्रचर्या गायन । स्तुतिवादें तोषवी मन । <br>
देवयानी तें देखोन । मित्रत्व वाढवी कचाशीं ॥ ३० ॥ <br>
भोजन तांबूल फलाहार । कचावेगळी न करी साचार । <br>
स्नेह वाढवी अपार । कोठें दूर जाऊं नेदी ॥ ३१ ॥ <br>
पंचशत संवत्सर । चढती सेवा करी गुरुपुत्र । <br>
देवयानीची प्रीती अपार । कचावरी बैसली ॥ ३२ ॥ <br>
धेनु घेऊनि वना पाहीं । आचार्याज्ञें नित्य जाई । <br>
तों दुष्ट दैत्यांनीं लवलाहीं । एकला वनीं लक्षिला ॥ ३३ ॥ <br>
म्हणती हा देवगुरुचा सुत । महाकपटी असे धूर्त । <br>
संजीवनी साधूं आला येथ । लटिकेंचि साधुत्व दावितसे ॥ ३४ ॥ <br>
मग तीक्ष्ण्खड्गधारीं । मारुन टाकिला तो वनांतरीं । <br>
मांस भक्षिलें वनचरीं । वृकव्याघ्रजंबुकीं ॥ ३५ ॥ <br>
अस्ता जातां गभस्ती । धेनु पातल्या गृहाप्रती । <br>
कच न देखोनि चित्तीं । देवयानी खेद करी ॥ ३६ ॥ <br>
पितयासी म्हणे देवयानी । वनीं कच मारिला दैत्यांनीं । <br>
मी प्राण देईन ये क्षणीं । कच माझा न भेटतां ॥ ३७ ॥ <br>
भृगुतनय विचारी मनीं । तों कच मारिला दैत्यांनीं । <br>
मांस भक्षिलें श्वापदांनी । हें सर्व ज्ञानें समजलें ॥ ३८ ॥ <br>
मग संजीवनी स्मरोनी । म्हणे वत्सा ये धांवोनी । <br>
तों अकस्मात कच येऊनी । धरी चरण भार्गवाचे ॥ ३९ ॥ <br>
मंत्राचें तेज अद्‍भुत । श्वापदोदरींचीं खंडें समस्त । <br>
जडोन देह झाला पूर्ववत । धन्य सामर्थ्य शुक्राचें ॥ ४० ॥ <br>
कच सांगे कविलागूनी । दैत्यीं मज वधिलें वनीं । <br>
दैत्यगुरु म्हणे ते क्षणीं । श्रमलासि बहु वत्सा तूं ॥ ४१ ॥ <br>
मग सुमनें आणावया गुरुसुत । एकदा गेला असतां वनांत । <br>
दैत्य देखोनियां म्हणत । उठविला कीं कवीने ॥ ४२ ॥ <br>
म्हणती मग ते न उठे पुढती । ऐशी करावी आतां युक्ती । <br>
दैत्य मारुनि मागुती । शरीर केलें दग्ध त्याचें ॥ ४३ ॥ <br>
मग भस्म अस्थि करुनि चूर्ण । मद्यामाजी मेळवून । <br>
शुक्रास करविती प्राशन । अत्यादरें करुनियां ॥ ४४ ॥ <br>
दैत्य आनंदलें संपूर्ण । कच उठावयाचा खुंटला यत्‍न । <br>
देवांचें बळ जाहलें क्षीण । म्हणती हिरोनि घेऊं इंद्रपद ॥ ४५ ॥ <br>
तों मावळला वासरमणी । कच न देखे देवयानी । <br>
पितयापाशीं येऊनी । शोक करी बहुसाल ॥ ४६ ॥ <br>
शुक्र म्हणे मारिला दैत्यांनी । मद्यांत घातला घोंटूनी । <br>
पुढती न उठे मागुतेनी । देवयानी रडे तेव्हां ॥ ४७ ॥ <br>
शुक्र बाहे म्हणे रे वत्सा । कोठें आहेस बाळा कचा । <br>
येरु म्हणे मी पुत्र साचा । त्वदुदरींच वसतसें ॥ ४८ ॥ <br>
मी भाग्याचा बहुवस । तुझे उदरीं जाहला वास । <br>
ठाव नाहीं बाहेर यावयास । केला विपर्यास दैत्यांनीं ॥ ४९ ॥ <br>
कवि म्हणे कन्येलागून । कच उठवितां मजला मरण । <br>
मी वांचलिया कचदर्शन । नव्हे कदा तुजलागीं ॥ ५० ॥ <br>
तुज्ला आवडे कोण । मज सत्वर सांग वचन । <br>
देवयानी म्हणे हें कठिण । न व्हावें मरण दोघांसीं ॥ ५१ ॥ <br>
आतां एक करीं ताता । संजीवनीं देईं गुरुसुता । <br>
तो बाहेर येऊनि तत्त्वतां । पुनः तुजला उठवील ॥ ५२ ॥ <br>
शुक्र विचारी मनांत । कच जाहला माझा सुत । <br>
संजीवनीं विद्या हे अद्‍भुत । करावे प्राप्त तयातें ॥ ५३ ॥ <br>
कच न उठतां जाण । देवयानी देईल प्राण । <br>
तरी संजीवनी मंत्र संपूर्ण । शिकवावा कचातें ॥ ५४ ॥ <br>
म्हणे जीवतनुजा मम सुता । न्यासबीजासहित आतां । <br>
संजीवनी मंत्र घे तत्त्वतां । अवश्य ताता कच म्हणे ॥ ५५ ॥ <br>
आतां ब्रह्महत्यारे चाडांळ । क्षय पावती दैत्य सकळ । <br>
मग कवींद्र होऊनि दयाळ । एकांतीं सांगे संजीवनी ॥ ५६ ॥ <br>
तुवां केली सेवा बहुत । त्याचें फळ हें तुज प्राप्त । <br>
माझी विद्या सुफळ हो समस्त । प्रेतें उठवीं देवांचीं ॥ ५७ ॥ <br>
भगवंतें उदरींच देख । उपदेशिला जैसा शुक्र । <br>
कीं गर्भी असतां दैत्यबाळक । नारदें त्यास उपदेशिलें ॥ ५८ ॥ <br>
तैसी संजीवनी ते समयीं । प्रतिष्ठिली कचाचे हृदयीं । <br>
जैसें प्राणसखयास पिता सर्वही । ठेवणें आपुलें दावीतसे ॥ ५९ ॥ <br>
विद्या दिधलीया समस्त । म्हणे कचा बाहेर ये त्वरित । <br>
उठवीं तूं माझें प्रेत । संजीवनी जपोनियां ॥ ६० ॥ <br>
मग तो बाहेर येत हृदय भेदून । कीं उदय पावे रोहिणीरमण । <br>
तैसा प्रकटला गुरुनंदन । तों कवि अचेतन पडियेला ॥ ६१ ॥ <br>
कच सदगदित ते वेळीं । म्हणे धन्य तूं गुरुमाउली । <br>
मग मत्रं जपोनि तेच वेळीं । कविराव उठविला ॥ ६२ ॥ <br>
निद्रित उठे अकस्मात । तैसा उठला शुक्र त्वरित । <br>
कच धांवोनि चरण धरित । प्रेमें क्षालित नयनोदकें ॥ ६३ ॥ <br>
उभा ठाकला कर जोडून । आरंभिलें गुरुस्तवन । <br>
म्हणे त्रिभुवनींचें गुरुत्व संपूर्ण । एकवटलें तुझे ठायीं ॥ ६४ ॥ <br>
सकळ गुरुरत्‍नैकपदक । त्यांत वरिष्ठ तूं मध्यनायक । <br>
द्वादश गुरुत्वें असती देख । स्वामी ऐका अनुक्रमें ॥ ६५ ॥ <br>
धातिर्वादी गुरु प्रथम जाण । दुसरा गुरु जाणिजे चंदन । <br>
तिजा विचार गुरु पूर्ण । अनुग्रह गुरु चौथा पैं ॥ ६६ ॥ <br>
परीस गुरु पांचवा । कच्छ्प जाणिजे सहावा । <br>
सातवा चंद्र गुरु ओळखावा । दर्पण आठवा जाणिजे ॥ ६७ ॥ <br>
नववा जाणिजे छायानिधि । दहावा नाद निधि त्रिशुद्धि । <br>
क्रौंचपक्षिणी कृपानिधि । अकरावा तो ओळखे ॥ ६८ ॥ <br>
सूर्यकांतकार्पासप्रकार । हा बारावा शेवटीं निर्धार । <br>
यांचा अर्थ साचार । अनुक्रमें ऐकिजे ॥ ६९ ॥ <br>
धातुर्वादी गुरु तो कोण । शिष्याहातीं करवी तीर्थाटन । <br>
नाना साधने साधून । शेवटीं ज्ञान प्राप्त होय ॥ ७० ॥ <br>
एक अभक्तांस दूर करुन । भक्तासी तारी समागमें पूर्ण । <br>
जैसा मलयगिरिचंदन । सुवासिक करी वृक्ष सर्व ॥ ७१ ॥ <br>
परि हिंगण आणि वंश । यांस न करी ससुवास । <br>
तैसा अभक्त त्यागी भक्तांस । तारी पुरुष साच तो ॥ ७२ ॥ <br>
विचार गुरु सारासारपद्धती । श्रवण करवी शिष्यां हातीं । <br>
शेवटी साक्षात्कार पावती । पिपीलिकामार्गे ॥ ७३ ॥ <br>
एका अनुग्रह गुरु देत । त्याचे प्रतापें ज्ञान वाढत । <br>
सायास न लागती तेथ । ऐसें सामर्थ्य एकांचे ॥ ७४ ॥ <br>
पांचवा गुरु परीस जाण । स्पर्शें लोहाचें करी सुवर्ण । <br>
तैसें जयाच्या स्पर्शेंकरुन । दिव्य ज्ञान साधका ॥ ७५ ॥ <br>
कच्छ्पगुरु तोचि पाहें । कृपावलोकनें लवलाहें । <br>
विलोकितांच ज्ञान होये । कूर्मिणी पाहे पिलीं जैसी ॥ ७६ ॥ <br>
उदय पावतां चंद्र । चंद्रकांतास फुटे पाझर । <br>
दयावंत होतां अंतर । दूरचे साचार शिष्य तरती ॥ ७७ ॥ <br>
आठवा गुरु दर्पण । दर्शनें होय स्वरुपज्ञान । <br>
ऐसें तयाचें सामर्थ्य पूर्ण । सायास कांहीं न लागती ॥ ७८ ॥ <br>
छायानिधि पक्षी अवधारीं । जो गगनीं वास्तव्य करी । <br>
त्याची छाया पडे ज्याचे शिरीं । मग पृथ्वीपति तो होय ॥ ७९ ॥ <br>
तैसें ज्या पुरुषाचें दुर्लभ दर्शन । अवचट कृपाकर लागतां पूर्ण । <br>
कैवल्यप्राप्ति दिव्य ज्ञान । स्पर्शमात्रें होय पै ॥ ८० ॥ <br>
आतां नादनिधी महामणी । जे धातूची ध्वनि पडे कानीं । <br>
दृष्टि न देता स्वस्थानीं । सुवर्ण होती सर्व धातु ॥ ८१ ॥ <br>
तैसी ज्या पुरुषाची करणी । ऐकतां मुमुक्षु कारुण्यवाणी । <br>
दर्शन न होतां तेच स्थानीं । दिव्य ज्ञान प्रकटत ॥ ८२ ॥ <br>
आतां जैसी क्रौचपक्षिणी । समुद्रतीरीं पिलें ठेवूनी । <br>
चारा घ्यावयालागूनी । दूर देशाप्रति जाय ॥ ८३ ॥ <br>
षण्मासपर्यंत काल क्रमित । पिलीं इकडे तैसींच जीत । <br>
क्षणाक्षणां तें आठवूनि मनांत । बाहे ऊर्ध्वमुख करुनी ॥ ८४ ॥ <br>
त्याच स्नेहें निश्चितीं । पिलीं येथें पुष्ट होती । <br>
तेवीं तो आठवी ज्यांसी चित्तीं । ते तरती स्वस्थानीं ॥ ८५ ॥ <br>
सूर्यदर्शनें सूर्यकांतांत । अग्नि पडे अकस्मात । <br>
कार्पास तत्काल दग्ध होत । इच्छा नसतां सूर्याची ॥ ८६ ॥ <br>
तैसी इच्छा न धरितां अकस्मात । त्याची दृष्टि जिकडे झळकत । <br>
तो पुरुष विदेहत्व । पावे तत्काल तेथेंचि ॥ ८७ ॥ <br>
ऐसीं द्वादशगुरुत्वें पूर्ण । ओंवाळावीं तुजवरुन । <br>
ऐकतां कचाचें स्तवन । कविश्रेष्ठ संतोषला ॥ ८८ ॥ <br>
कचासी दिधले अलिंगन । करें कुरवाळिलें वदन । <br>
म्हणे चांडाळ दैत्य दुर्जन । तुज मारुन टाकिलें ॥ ८९ ॥ <br>
मद्यात घालूनि तुज । दुर्जनीं पाजियेलें मज । <br>
तरी विष्णुहस्तें निर्लज्ज । संहारती सर्वहि ॥ ९० ॥ <br>
आजपासून मद्यपान । जो कोणी करील ब्राह्मण । <br>
तो नीच अनामिकाहून । नरक दारुण भोगील ॥ ९१ ॥ <br>
ती शुक्राज्ञा अवधारा । न मोडावे हरिहरां । <br>
मद्यपान करितां विप्रा । प्रायश्चित्तचि तात्काळ ॥ ९२ ॥ <br>
असो सहस्त्र वर्षें जाहलीं पूर्ण । कचास म्हणे भृगुनंदन । <br>
आतां स्व -स्थला जाऊन । आपुला श्रम करीं दूर ॥ ९३ ॥ <br>
नमस्कारुनि गुरुचरण । निघता जाहला गुरुनंदन । <br>
तों देवयानीनें येऊन । पदरीं स्नेहें धरियेला ॥ ९४ ॥ <br>
म्हणे म्यां तुझी धरिली आस । तूं सुंदर निर्दोष पुरुष । <br>
असुरीं मारुनि निःशेष । दोन वेळा टाकिलें ॥ ९५ ॥ <br>
म्यां शुक्राचार्यासी बोधिलें । दोन वेळां तुज जन्मविलें । <br>
मानस तव पदीं गुंतलें । वरीन वेगें तुजलागीं ॥ ९६ ॥ <br>
विद्याविनयसंपन्न । तुजसारिखा नाहीं आन । <br>
मजसारिखी दुसरी कामीन । त्रिभुवनांत असेना ॥ ९७ ॥ <br>
अमृतसंजीवनी विद्या पूर्ण । तुज प्राप्त जाहली माझेन । <br>
मज वरितां भृगुनंदन । स्नेह वाढवील विशेष ॥ ९८ ॥ <br>
कच बोले आदरें । तुम्ही आम्ही एकोदरें । <br>
बंधु भगिनी निर्धारें । नाहीं दुसरें सापत्‍न ॥ ९९ ॥ <br>
तुज मज जननस्थान । कवींद्राचें उदर पूर्ण । <br>
जेष्ठभगिनी मातेसमान । झणीं वचन बोलसी ॥ १०० ॥ <br>
यावरी देवयानी बोलत । कचा तूं नष्ट परम धुर्त । <br>
माझे न पुरविसी मनोरथ । कपट साधुत्व तुझें हें ॥ १०१ ॥ <br>
संजीवनीमंत्र निर्मळ । होईल तुझा निष्फळ । <br>
बीजें व्यर्थ गेलीं सकळ । समयीं फळ न देती ॥ १०२ ॥ <br>
कच म्हणे देवयानीसी । विचार न करतां मज शापिसी । <br>
तूं ब्रह्मकन्या निश्चयेंशीं । क्षत्रियासी वरसील पैं ॥ १०३ ॥ <br>
कदा न वरीच ब्राह्मण । तुज शाप नेदीं मी कठिण । <br>
तूं स्नेह केला असाधारण । गुरुनंदिनी विशेष ॥ १०४ ॥ <br>
मज मंत्र न फळे निःशेष । तरी उपदेशीन दुजयास । <br>
कार्य चालेल विशेष । गुरुप्रसादेंकरुनी ॥ १०५ ॥ <br>
ऐसें बोलूनि तारासुत । शक्रपदास पावला त्वरित । <br>
सामोरा येऊनि शचीनाथ । सन्मानित गुरुसुता ॥ १०६ ॥ <br>
देऊनियां क्षेमालिंगन । दिव्य यानीं बैसवून । <br>
वाद्यगजरेंकरुन । मिरवीत नेला स्वस्थाना ॥ १०७ ॥ <br>
वंदूनिया गुरुचरण । समीप बैसे सफस्त्रनयन । <br>
कचें सांगिताले वर्तमान । शक्र ऐकोनि तोषला ॥ १०८ ॥ <br>
सबीजमंत्र ते वेळां । कचें गुरुस सांगितला । <br>
पतीतिसमवेत फळला । आनंदला देवराव ॥ १०९ ॥ <br>
दिव्याभरणीं दिव्यवसनीं । गुरु कच पूजिले दोन्ही । <br>
देव समस्त लागती चरणीं । धन्यकरणी कचाची ॥ ११० ॥ <br>
इकडे शुक्रशिष्य वृषपर्वा । जो दैत्यांमाजी म्हणती मघवा । <br>
दैत्यसमुदाय आघवा । आज्ञा शिरीं वंदीतसे ॥ १११ ॥ <br>
तों शर्मिष्ठा जे दैत्यकुमारी । लावण्यसमुद्रींची लहरी । <br>
देवांगना न पावती सरी । आवडे सुंदरी पितयातें ॥ ११२ ॥ <br>
शुक्रकन्या देवयानी । सौंदर्यरत्‍नांची दिव्य खाणी । <br>
वनक्रीडेस दोघीजणी । निघत्या जाहल्या एकदा ॥ ११३ ॥ <br>
परिचारिका दहा सहस्त्र । स्त्रियांचाच सर्व दळभार । <br>
शर्मिष्ठा देवयानी सुंदर । प्राणसख्या परस्परें ॥ ११४ ॥ <br>
देखती रमणीक उद्यान । नंदनवनाहून सुंदर गहन । <br>
त्यांत सरोवर निर्मळजीवन । मराळ तीरीं क्रीडती ॥ ११५ ॥ <br>
शर्मिष्ठा आणि देवयानी । तेरीं वसने भूषणें ठेवूनी । <br>
सखियासमवेत नग्न होउनी । सरोवरजीवनीं क्रीडती ॥ ११६ ॥ <br>
कमळें तोडोनि करीं घेती । परस्पर जळ शिंपिती । <br>
नाना कुसरी गायन करिती । अप्सरा जैशा दिव्य पैं ॥ ११७ ॥ <br>
सेनेसहित पुरंदर । मार्गीं चालतां दळभार । <br>
स्त्रिया क्रीडतां सत्वर । वायु वेगें सुटला ॥ ११८ ॥ <br>
अनिलवेगेंकरुनी । वस्त्रे जाती गुंडाळूनी । <br>
दूरी ऐकतां पुरुषवाणी । घाबर्‍या कामिनी धांविन्नल्या ॥ ११९ ॥ <br>
शर्मिष्ठेचें दिव्य वस्त्र । भार्गवी नेसली सत्वर । <br>
तिचे क्षीरोदक पवित्र । राजकन्या ओढीतसे ॥ १२० ॥ <br>
दूर गेले निर्जरभार । मग सावध होऊनि समग्र । <br>
अंबरें आपुलीं सत्वर । परस्पर लक्षिती ॥ १२१ ॥ <br>
क्रोधायमान देवयानी । शर्मिष्ठेस बोले कठोरवाणी । <br>
तूं परम नष्ट राजनंदिनी । वसन माझे नेसलीस ॥ १२२ ॥ <br>
तूं अपवित्र परम निषिद्ध । पितृभाग्याचा चढला मद । <br>
माझा पिता शुक्र प्रसिद्ध । त्याच्या वरदें राज्य तुम्हां ॥ १२३ ॥ <br>
माझे पितयाचें पादोदक । शिरीं वंदी तुझा जनक । <br>
राज्य भोगितां सम्यक । शुक्रप्रसाडेंकरुनि ॥ १२४ ॥ <br>
ऐकतां कोपली राजकुमारी । तू अश्रिताची कन्या दरिद्री । <br>
तुझा ताठा न मावे अंबरी । तोंड आवरी शतमूर्खे ॥ १२५ ॥ <br>
तुझा बाप भिक्षुक । ठाऊक आहे परान्नभक्षक । <br>
माझा जनक देतो भीक । मातलीस ते भक्षूनियां ॥ १२६ ॥ <br>
आपण आयोग्य बुद्धिमंद । पंडितांशीं करी वाद । <br>
आपण निःशस्त्री धरुनि मद । धांवतसे रणशूरावरी ॥ १२७ ॥ <br>
आपण मागणार भिकारी । दातया सांगे आपुली थोरी । <br>
तूं तैशीच मूढ निर्घारीं । विप्र भिकारे पिता तुझा ॥ १२८ ॥ <br>
शर्मिष्ठेनें दासी लावून । मुष्टिघातें पृष्ठीं मर्दून । <br>
वनीं कुपामाजी टाकून । आपण गेला स्वस्थाना ॥ १२९ ॥ <br>
निःशेष निमाली देवयानी । शर्मिष्ठा गेली संतोष मानूनी । <br>
तो ययातिराव तये वनीं । मृगयामिषें पातला ॥ १३० ॥ <br>
अश्वारुढ एकला । दळभार दूरी राहिला । <br>
तृषेनें प्रम श्रांत झाला । शोधीत आला कूपापाशीं ॥ १३१ ॥ <br>
तों त्यांत स्वल्पोदक । आंत इंदिरेसमान सुरेख । <br>
ललना करी परम शोक । दीर्घ स्वरें रडतसे ॥ १३२ ॥ <br>
ययाति बोले वरुनी । कोणाची तूं सुंदर नितंबिनी । <br>
कुमारी कीं सुवासिनी । या स्थळीं पडलीस कां ॥ १३३ ॥ <br>
म्हणे दैत्यांचा प्राणदाता । उशनाकवि माझा पिता । <br>
शर्मिष्ठा जी राजदुहिता । तिणें येथें टाकिलें ॥ १३४ ॥ <br>
तूं कोण सांग मजप्रती । येरु म्हणे मी राव ययाती । <br>
देवयानी म्हणे धरीं हातीं । बाहेर काढ राजेंद्रा ॥ १३५ ॥ <br>
तूं पवित्र नृपति कुलवंत । मी ब्रह्मकन्या वंद्य अत्यंत । <br>
माझा धरावया हात । योग्य होसी राजेंद्रा ॥ १३६ ॥ <br>
ययाती म्हणे हें थोर यथार्थ । देऊनियां सव्यहस्त । <br>
बाहेर काढिली त्वरित । स्वरुप अद्‌बुत न वर्णवे ॥ ॥ १३७ । <br>
रातोत्पाल सुकुमार । तैसे करतल परम सुंदर । <br>
परम आरक्त तेजगार ॥ नक्षत्रांऐसे झळकती ॥ १३८ । <br>
आकर्णनेत्री लावण्यखाणी । उपमेस रंभा मेनका उणी । <br>
अंगीचा सुवास वनीं ॥ बहकतसे चहूंकडे ॥ १३९ । <br>
साधकां साधे निधान । कीं रंका सांपडे धन । <br>
कीं जन्मांधासी आले नयन ॥ तैसा राव संतोषला ॥ १४० । <br>
म्हणे सुकुमारे गृहास जाईं । स्नेह असों दे निजहृदयी । <br>
शुक्लपक्षीं लवलाहीं ॥ जैशी वाढे शशिकला ॥ १४१ । <br>
येरी म्हणे मनींचे आर्त । पुरविणार रमाकांत । <br>
पुसोन गेला नृपनाथ ॥ भार्गवी जात स्वग्रामा ॥ १४२ । <br>
नगरासमीप जाऊनि त्वरित । वृक्षाखालीं बैसली रडत । <br>
घूर्णिकेस देखोन सांगत ॥ वर्तमान सर्वही ॥ १४३ । <br>
पितयास जाऊनि त्वरें सांग । निर्दय दैत्यांचा सांडीं संग । <br>
नाहीं तरी करीन देहत्याग ॥ जिव्हा आसडून आपुली ॥ १४४ । <br>
सांडून दुष्ट हे सकल । शिष्य करावा देवपाल । <br>
परम सत्वमूर्ति सुशील ॥ वधील सकल दैत्यांसी ॥ १४५ । <br>
घूर्णिका धांवली त्वरित । शुक्रास जाणवी सर्व मात । <br>
शर्मिष्ठेनें केला घात ॥ मरुन वाचली देवयानी ॥ १४६ । <br>
वर्तमान ऐकून साद्यंत । शुक्रवेगें आला धांवत । <br>
कंठीं धावोनि मिठी घालित ॥ देवयानी पितयाच्या ॥ १४७ । <br>
भिजली कंचुकी आणि चीर । तुटून गेले मुक्ताहार । <br>
रडे आक्रोशें सुकुमार ॥ शुक्र शांतवी तियेतें ॥ १४८ । <br>
काय जाहलें सांग वहिलें । मजला शर्मिष्ठेनें मारिलें । <br>
वनीं घोर कूपीं ढकलिलें ॥ प्राण जावा म्हणोनियां ॥ १४९ । <br>
नहुषपुत्र ययाती । तो पातला मृगयेप्रती । <br>
तेणें मज धरुन हातीं ॥ कूपाबाहेर काढिलें ॥ १५० । <br>
मारुन लोटिलें कूपांत । याचा खेद न मनीं किंचित । <br>
परी दुष्टोत्तरें छळिले बहुत ॥ तें न वदवे माझेनी ॥ १५१ । <br>
ओखटें बोलतां उत्तर । तुटे बहुकालींचा मित्र । <br>
दुग्धीं कांजी पडतां बिंदुमात्र ॥ घट नाशी दुग्धाचा ॥ १५२ । <br>
तप्त शस्त्राचे घाय तीक्ष्ण । त्याहून शब्दशस्त्र दारुण । <br>
त्रिभुवनी वंद्य तुझे चरण ॥ तुज दूषण लाविलें ॥ १५३ । <br>
मग शांतवून देवयानी । शुक्र पावला दैत्यस्थानीं । <br>
समस्त उभे ठाकले ते क्षणीं ॥ आचार्यचरण वंदावया ॥ १५४ । <br>
पूज्यासनीं न बैसे कवी । म्हणे मज आज्ञा द्यावी । <br>
मजविणें सुखें भोगावी ॥ आचार्यपदवी बुडाली ॥ १५५ । <br>
ऐसें बोलतां भृगु निश्चित । दैत्यांस वाटला कल्पांत । <br>
वृषपर्वा धांवोनि पाय धरित ॥ एक घाली पोटांत डोई ॥ १५६ । <br>
ऋणानुबंध तुटला संपूर्ण । प्राक्तनाचें विचित्र विंदान । <br>
नेईल तिकडे जावें एथून ॥ ईश्वरी संकल्प अगाध ॥ १५७ । <br>
म्हणे अपराध जाहला काई । तो सांगावा लवलाहीं । <br>
आम्हांस मारुनियां जाईं ॥ सर्वांसही ये काळीं ॥ १५८ । <br>
तुझेनि बळें निर्धारीं । शक्रप्रतिमा घातली तोडरीं । <br>
विष्णुमहिमा वाणिजे सर्वोपरी ॥ परि आम्ही मानूं तृणप्राय ॥ १५९ । <br>
प्राणसखयानें विष घातलें । मातेनें बालक आपटिलें । <br>
तारकें पूरीं ओसंडिलें ॥ तेथें यत्‍न न चले कीं ॥ १६० । <br>
रक्षक करुं इच्छित घात । दाता भणंगास दवडीत । <br>
गुरु कुमार्गेंच लावीत ॥ तेथें यत्‍न न चले कीं ॥ १६१ । <br>
आम्हां अंतरतां तुझे चरण । तत्कालचि सर्वांसी मरण । <br>
अपराध तरी कवण ॥ करीं विदित स्वामिया ॥ १६२ । <br>
शुक्र बोले तये क्षणीं । तुझे शर्मिष्ठेनें देवयानी । <br>
ताडन करुन काननीं ॥ कूपामाजी लोटिली ॥ १६३ । <br>
नहुष पुत्रें काढिली बाहेरी । नये कदा नगराभीतरीं । <br>
देहत्याग करील निर्धारीं ॥ तुमचे संगें राहतां ॥ १६४ । <br>
दैत्येंद्र म्हणे आचार्य श्रेष्ठा । तुझिया पादुकांवरुन वरिष्ठा । <br>
ओंवाळून टाकीन शर्मिष्ठा ॥ आणि देवयानिवरुनि ॥ १६५ । <br>
आज्ञा देइजे निश्चित । घेईन देहांत प्रायश्चित्त । <br>
राज्य ओंवाळीन समस्त ॥ तुझिया पादुकांवरुनि ॥ १६६ । <br>
देवयानी तुझें बालक । आम्ही कोणाचे सकळिक । <br>
पितयाहून गुरु अधिक ॥ श्रुतिशास्त्रें बोलती ॥ १६७ । <br>
देवयानीचा अपमान । तेणें शिणलें तुझें मन । <br>
देव आम्हांसी करिती दीन ॥ तोही अपमान तुझा कीं ॥ १६८ । <br>
आतां अन्याय घालीं पोटांत । चरण धरिती दैत्य समस्त । <br>
क्षमा म्हणसी तरी उठों सत्य ॥ नातरी पडूं ऐसेचि ॥ १६९ । <br>
शुक्र म्हणे जाऊनि वना । देवयानीची करा प्रार्थना । <br>
ते समजल्यास माझे मना ॥ समाधान सहजची ॥ १७० । <br>
शुक्र आणि वृषपर्वा दैत्यनाथ । आले देवयानी असे तेथ । <br>
चरण वंदिती समस्त ॥ अपराध क्षमा करीं माते ॥ १७१ । <br>
इच्छिसी तें देऊं समस्त । सुरां दुर्लभ ते पुरवूं पदार्थ । <br>
देवयानी म्हणे त्वरित ॥ देऊं इच्छितां मज जरी ॥ १७२ । <br>
तरी दहा सहस्त्र दासींसहित । शर्मिष्ठा दासी माझी निश्चित । <br>
जेथें मज देईल तात ॥ तेथें यावें तियेनें ॥ १७३ । <br>
ऐसें ऐकतां वृषपर्वा । सेवक पाठवूनियां तेव्हां । <br>
दासीसमवेत सुदैवा ॥ शर्मिष्ठा त्वरें आणविली ॥ १७४ । <br>
पिता म्हणे शर्मिष्ठेसी । आमुचें कुल जरी वाढविसी । <br>
तरि तूं होईं देवयानीची दासी ॥ न करीं मानसीं खेद कांहीं ॥ १७५ । <br>
येरी म्हणे तूं नांदें अक्षयी । यापरता मज लाभ नाहीं । <br>
रायें कर धरुनि ते समयीं ॥ देवयानीस दीधली ॥ १७६ । <br>
असो देवयानी शर्मिष्ठेसहित । तातसदनी प्रवेशत । <br>
दैत्य स्वगृहीं समस्त ॥ नांदूं लागले तेधवां ॥ १७७ । <br>
सवें घेऊनि शर्मिष्ठेसी । देवयानी गेली वनक्रीडेसी । <br>
पावली पूर्वस्थलासी ॥ खेळे मानसीं आनंदें ॥ १७८ । <br>
तों मृगयाव्यसनें ययाती । पावला त्याच स्थलाप्रती । <br>
तों देखिल्या बहुत युवती ॥ दोघी जणी श्रेष्ठ त्यांत ॥ १७९ । <br>
शर्मिष्ठा आणि देवयानी । देखोनि राव निवाला मनीं । <br>
म्हणे सकल तरुणींच्या स्वामिणी ॥ दोघी जणी सत्य पैं ॥ १८० । <br>
राव बोले मधुर वचन । मी नहुषपुत्र ययाति जाण । <br>
सोमवंशध्वज पूर्ण ॥ संतति अत्रि ऋषीची ॥ १८१ । <br>
देवयानी म्हणे तयासी । शर्मिष्ठा हे माझी दासी । <br>
मी शुक्रात्मजा जाण निश्चयेंसीं ॥ ओळख मानसीं असेल ॥ १८२ । <br>
तुवां मज कूपांतूनी । काढिलें कृपाहस्त देऊनी । <br>
मी होइन तुझी पट्टराणी ॥ पाणिग्रहिणी यथोक्त ॥ १८३ । <br>
राजा म्हणे तूं ब्रह्मकुमारी । परम कोपिष्ठ त्याहीवरी । <br>
समर्थ तव पिता निर्धारीं ॥ शुक्राचार्य असुरगुरु ॥ १८४ । <br>
त्यास न कळतां लग्न । कैसें करावे अप्रमाण । <br>
येरी म्हणे माझें वचन ॥ परम मान्य पितयासी ॥ १८५ । <br>
मग दासी पाठविली सत्वर । कवीस सांगितला समाचार । <br>
परम आनंदला भृगुवर ॥ आला सत्वर ते ठाया ॥ १८६ । <br>
पातला देखोन कवींद्र । नमस्कारे ययाती राजेंद्र । <br>
मनोरथ परिपूर्ण ऐसें साचार ॥ बोले गुरुवर दैत्यांचा ॥ १८७ । <br>
देवयानी बोले वचन । पितया तव उदरींचें हें रत्‍न । <br>
त्यास ग्राहक नहुषनंदन ॥ घ्यावयालागीं पातला ॥ १८८ । <br>
कचें दिधलें शापवचन । दुसरें ब्रह्मसूत्र प्रमाण । <br>
तरी न करितां अनमान ॥ करीं दान माझें आतां ॥ १८९ । <br>
आनंदले भृगु आपण । सकल संपत्ति तेथें आणोन । <br>
यथासांग केलें लग्न ॥ देत आंदण बहुसाल ॥ १९० । <br>
शुक्र म्हणे ययातीस । तुज सांगणें एक रहस्य । <br>
तुवां रेतदान शर्मिष्ठेस ॥ सहसाही न करावें ॥ १९१ । <br>
ही राजतनया निश्चयेंसीं । परी मम कन्येची होय दासी । <br>
ईस भोगितां निश्चयेंसीं ॥ शापशास्त्रे ताडीन ॥ १९२ । <br>
कदा न घडे म्हणे ययाती । द्विज म्हणे माझे पाय शिवें हातीं । <br>
मग प्रमाण करी नृपती ॥ शुक्र चित्तीं आनंदला ॥ १९३ । <br>
मग शर्मिष्ठेसहित देवयानी । ययाती निघाला घेऊनी । <br>
जामातासी बोळवूनी ॥ शुक्र गेला स्वस्थाना ॥ १९४ । <br>
आपुल्या नगरालागून । मिरवत आला नहुषनंदन । <br>
भार्गवीचे वचन प्रमाण ॥ ययातिराव मानित ॥ १९५ । <br>
श्रृंगारवनीं नेऊनी । ठेविली ते क्षणी । <br>
विश्रामसदन बांधोनी ॥ दासी दिधल्या सेवेसी ॥ १९६ । <br>
पतिसंग वेगळा करुनी । सकळ भोग पुरवी देवयानी । <br>
शय्याश्रृंगारभोजनीं ॥ आपणास मान देत ॥ १९७ । <br>
देवयानीचे संगतीं । परम सुखावे ययाती । <br>
तुच्छ मानी अमरावती ॥ नाहीं गणती आनंदा ॥ १९८ । <br>
यदु आणि तुर्वस । पुत्र जाहले कवींद्रकन्येस । <br>
बत्तीस लक्षणी डोळस ॥ रुपें विशेष न वर्णवे ॥ १९९ । <br>
श्रृंगारवनीं राजसुता । सकळहि भोग भोगितां । <br>
परी पतिविणें तत्त्वतां ॥ खदिरांगारासमान ॥ २०० । <br>
म्हणे कर्माची गति गहन । न सुटे कदा भोगिल्याविण । <br>
मी दास्य पावल्यें पूर्ण ॥ पतिसंग नेणेंचि ॥ २०१ । <br>
पतिवीण भोग श्रृंगार । वाटती जैसे विखार । <br>
निद्रा न लागे अणुमात्र ॥ विकल शरीर पडतसे ॥ २०२ । <br>
जीवनावीण कासार । दीपावीण व्यर्थ मंदिर । <br>
फलावीण तरुवर ॥ तेविं शरीर व्यर्थ माझें ॥ २०३ । <br>
तों मृगयामिषें ययाती । पातला त्या वनाप्रती । <br>
बहुत श्रमला विश्रांती ॥ पावावया तेथें आला ॥ २०४ । <br>
प्रधानास म्हणे नृपवर । आजी येथें रहावें साचार । <br>
अवश्य म्हणोन दळभार ॥ केला स्थिर त्या स्थानीं ॥ २०५ । <br>
शर्मिष्ठेस आनंद बहुत । बाहेर आली अंचल रुळत । <br>
तिचें सौंदर्य पाहतां रतिकांत ॥ भुलोन वेडा होय पैं ॥ २०६ । <br>
भोंवत्या तिच्या सहस्त्र दासी । सदा तिष्ठती सेवेसी । <br>
उदक ठेवूनि रायासी ॥ अभ्यंग करवी शर्मिष्ठा ॥ २०७ । <br>
आपण स्वहस्तेंकरुन । करी रायास तैलमर्दन । <br>
मार्जन जाहल्या भोजन ॥ देत आपण शर्मिष्ठा ॥ २०८ । <br>
राजेंद्राचे भाळीं मृगमदतिलक रेखी वेल्हाळी । <br>
दिव्यचंदनउटी दिधली । हार घाली स्वहस्तें ॥ २०९ ॥ <br>
ऐसा स्वगुणेंकरुन । मोहिला नहुषनंदन । <br>
राजा म्हणे माझें मन । तुझा संग इच्छीतसे ॥ २१० ॥ <br>
परी कोपेल देवयानी । मी काय करुं सांग ये क्षणीं । <br>
येरी म्हणे मी राजनंदिनी । वरिलें मनीं पूर्वीच म्यां ॥ २११ ॥ <br>
मनःसुमनांची माला । तुझे कंठीं घातली नृपाळा । <br>
तिचें मन राखिसी सुशीला । माझी उपेक्षा करुनियां ॥ २१२ ॥ <br>
एकचि सुधारस पूर्ण । प्राशन करिती दोघे जण । <br>
एकांचे चुकलें मरण । एका मृत्यु न सोडी ॥ २१३ ॥ <br>
भागीरथीत स्नान । सप्रेम करिती दोघे जण । <br>
एकांचे पाप गेलें जळोन । एक तैसाची राहिला ॥ २१४ ॥ <br>
परिसाच्या देवास निश्चिती । लोहभक्त दृढ भेटती । <br>
एकाची जाहली सुवर्णकांती । एक तैसाची राहिला ॥ २१५ ॥ <br>
सुवर्णलतिका गुणें समान । कवळिती सुरद्रुमालागून । <br>
एक सफल जाहली पूर्ण । दुजी निष्फल जाहली कां ॥ २१६ ॥ <br>
एका हातें झांकूनि नयन । एका चक्षूनें कीजे अवलोकन । <br>
हें चतुरांस नव्हे भूषण । लागे दूषण तत्त्वतां ॥ २१७ ॥ <br>
असो चातुर्यसुमनेंकरुन । तिणें पूजिला नहुषनंदन । <br>
पंचबाणे रायाचें मन । भेदिलें पूर्ण नाटोपे ॥ २१८ ॥ <br>
क्षेमालिंगन चुंबन । परस्परें देतां पूर्ण । <br>
सुरतानंदी सदा निमग्न । दोघें जाहलीं तेधवां ॥ २१९ ॥ <br>
भोग देऊन ते क्षणीं । राव निघे वेगेंकरुनी । <br>
हें जरी कळेल देवयानी । तरी अनर्थ करील ॥ २२० ॥ <br>
परी शर्मिष्ठा जाहली गरोदर । नवमास भरले सत्वर । <br>
आवळेजावळे दोघे पुत्र । द्रुह्युअनुनामे जाहले ॥ २२१ ॥ <br>
देवयानी चिंतातुर । म्हणे कैसी प्रसवली दोघे पुत्र । <br>
लोटल्या एक संवत्सर । तया वना पातली ॥ २२२ ॥ <br>
म्हणे कैसे जाहले गे पुत्र । शर्मिष्ठा बोले तेव्हां चतुर । <br>
एक अकस्मात आला ऋषीश्वर । तेणें भोग दिधला ॥ २२३ ॥ <br>
त्याचे प्रसादेंकरुन । जाहले दोघे नंदन । <br>
देवयानी बोले वचन । नामगोत्र काय त्याचें ॥ २२४ ॥ <br>
येरी म्हणे मी भुलल्यें । त्यासी पुसावया विसरल्यें । <br>
येरी म्हणे ऐसें जरी जाहलें । तरी मी संतुष्ट सदा तुजवरी ॥ २२५ ॥ <br>
घरा गेली देवयानी । परी सचिंत सर्वदा मनीं । <br>
तों आणिक नृपसंगेंकरुनी । पुत्र कन्या जाहलीं ॥ २२६ ॥ <br>
पुरु माधवी निर्दोष । पुत्रकन्यानामें विशेष । <br>
तों देवयानी आली वनास । शर्मिष्ठेस पुसतसे ॥ २२७ ॥ <br>
बत्तीसलक्षणीं संयुक्त । राजबीज तेज अद्‍भुत । <br>
तुज कैसे होतात सुत । ऋषीपासून नेणें मी ॥ २२८ ॥ <br>
तों देवयानीचे सांगातें । ययाती आला होता तेथें । <br>
देवयानी बोलवी बालकांतें । पुढें तिघांतें घेऊनी ॥ २२९ ॥ <br>
पुसे बालकांलागून । तुमचा पिता दाखवा कोण । <br>
तंव तिघेही तर्जनी उचलोन । रायाकडे दाविती ॥ २३० ॥ <br>
सवेंच उठलीं तिघें जण । बैसती राजअंकीं जाऊन । <br>
गळां मिठी घालून । फळें मागती भक्षावया ॥ २३१ ॥ <br>
तें देखोनि देवयानी । क्रोधें संतप्त तये क्षणीं । <br>
म्हणे राजयालागूनी । पुत्रत्रय तुज जाहलें ॥ २३२ ॥ <br>
राजा नेदी प्रतिवचन । पाहे खालीं अधोवदन । <br>
जैसा तस्कर आणिला धरुन । बोलवितां न बोले ॥ २३३ ॥ <br>
म्हणे शर्मिष्ठेस तूं दासी । चोरुन भोगिलें रायासी । <br>
संपादणी करित्येसी । कीं मज ऋषि भेटला ॥ २३४ ॥ <br>
असत्य बोलसी वचन । जिव्हेचे करीन खंडन । <br>
तूं असुरी कपटीण । वशीकरण जाणसी ॥ २३५ ॥ <br>
शर्मिष्ठा म्हणे मी तुझी भगिनी । म्यांहि राव वरिला मनीं । <br>
पितृवचनेंकरुनी । दासी तुझी म्हणवित्यें ॥ २३६ ॥ <br>
देवयानी म्हणे रायासी । मी जात्यें कवींद्रापाशीं । <br>
तूं भोगीं शर्मिष्ठेसी । करीं सुखें राज्य आतां ॥ २३७ ॥ <br>
वेगें निघतां ती गोरटी । राजा धांवोनि घाली मिठी । <br>
म्हणे एवढा अन्याय पोटीं । घालीं माझा एधवां ॥ २३८ ॥ <br>
राजा भाल ठेवी चरणीं । पायें लोटी देवयानी । <br>
लत्ताप्रहार करुनी । म्हणे सरें माघारा ॥ २३९ ॥ <br>
राजा धांवतसे चरणीं । परी नाटोपे देवयानी । <br>
मनोवेगेंकरुनी । शुक्राजवळी पातली ॥ २४० ॥ <br>
धरुनि पितयाचे चरण । दीर्घस्वरें करी रोदन । <br>
तों राजाहि कर जोडून । उभा ठाकला तिजमागें ॥ २४१ ॥ <br>
देवयानी म्हणे पितयासी । दैत्यकन्या माझी दासी । <br>
येणे भोगून तियेसी । पुत्रत्रय निर्मिलें ॥ २४२ ॥ <br>
मज जाहले दोघे सुत । तिजकडे याचें सदा चित्त । <br>
 शापशस्त्रें भृगुसुत । ताडिता जाहला रायातें ॥ २४३ ॥ <br>
महावार्धक्यें निश्चित । शरीर होवो तुझें गलित । <br>
राजा लोटांगणें घालित । विनवीत श्वशुरातें ॥ २४४ ॥ <br>
म्हणे शर्मिष्ठा दग्धली कामेंकरुन । प्रार्थून मागे भोग पूर्ण । <br>
जरी नेदीं वीर्यज्ञान । तरी पुत्रह्त्या घडेल ॥ २४५ ॥ <br>
या शास्त्रनिर्बंधें निश्चित । तेथें जाहला वीर्यपात । <br>
शुक्र म्हणे अविधि यथार्थ । करुन शास्त्र सांगसी ॥ २४६ ॥ <br>
माझें वचन नव्हे व्यर्थ । तंव राव जाहला जराभूत । <br>
दशन पडले समस्त । नयन अंधत्व पावले ॥ २४७ ॥ <br>
श्रवण जाहले बधिर । कांपूं लागले शरीर । <br>
मर्कटाऐसें कलेवर । दिसों लागलें तयाचें ॥ २४८ ॥ <br>
नयनीं घ्राणीं वदनीं । एकवटली जलें तीन्हीं । <br>
शब्द अडखळे आननीं । कोणातेंही समजेना ॥ २४९ ॥ <br>
यावरी घालूनि लोटांगण । ययातिराव बोले वचन । <br>
तृप्त नाहीं माझें मन । देवयानीस भोगितां ॥ २५० ॥ <br>
कृपा करुन ये समयीं । माझें तारुण्य मज देईं । <br>
कवि कळवळला हृदयीं । वचन काय बोलत ॥ २५१ ॥ <br>
पांच पुत्र तुझे जाण । एकाशीं मागें तारुण्य । <br>
त्यास देऊन वृद्धपण । होईं तरुण पुढती तूं ॥ २५२ ॥ <br>
राजा म्हणे शुक्रातें । जो तारुण्य ओपील मातें । <br>
राज्यपद देईन त्यातें । नाहीं इतरातें संबंध ॥ २५३ ॥ <br>
अवश्य म्हणे कविराज । जो तारुण्य देईल सतेज । <br>
तोच वंशीं विजयध्वज । वंशधर पद तयातें ॥ २५४ ॥ <br>
आज्ञा घेऊन ययाती । पातला स्वनगराप्रती । <br>
पंच पुत्रांस परम प्रीतीं । पाचारुन पुसतसे ॥ २५५ ॥ <br>
सहस्त्र वर्षेंपर्यंत । तारुण्य द्यावें मज यथार्थ । <br>
तृप्त जाहलिया मनोरथ । जरा पुढती घेईन मी ॥ २५६ ॥ <br>
यदु तुर्वसु देवयानीचे पुत्र । द्रुह्यु अनु पुरु निर्धार । <br>
हे शर्मिष्ठेचे सुंदर । पंच कुमार दोघींचे ॥ २५७ ॥ <br>
त्यांत चौघे बोलती नंदन । नेदूं आपुलें तारुण्य । <br>
केवळ नरकवास वृद्धपण । पाप कोण घेईल हें ॥ २५८ ॥ <br>
आमुचें तारुण्य घेउन । भोगिसी आमुचे माते लागून । <br>
मातृगमनाचें दारुण । पाप घडेल आम्हांतें ॥ २५९ ॥ <br>
ऐसी ऐकतां वचनोक्ती । शाप देत ययाती । <br>
यदूची यादवकुलसंतती । आश्रयें राहील दुजियांच्या ॥ २६० ॥ <br>
नाहीं छत्र सिंहासन । अरे तुर्वासो तुझें संतान । <br>
गोहत्यारी मद्यपी जाण । महाचांडाल अपवित्र ॥ २६१ ॥ <br>
आरक्तश्यामवर्णनयन । सांगरबेटीं राहील पूर्ण । <br>
द्रुह्युपुत्राप्रति शापवचन । काय बोले ययाती ॥ २६२ ॥ <br>
तुझा वंश हो कैवर्तक सत्य । मत्स्यघ्न अनाचारी बहुत । <br>
नौका तारुनि जीवित । रक्षूनियां वर्तेल ॥ २६३ ॥ <br>
अनु तुझे संतान । यंत्रकार लोहकार जाण । <br>
राज्यविरहित यातिहीन । जन्मतील दुरात्मे ॥ २६४ ॥ <br>
चौघे घातले बाहेरी । पुरु पाचारिला ते अवसरीं । <br>
तेणें मस्तक ठेवूनि चरणावरी । तरुणत्व दिधलें ॥ २६५ ॥ <br>
पुरु पुत्र बोले वचन । शरीर जाहलें तुजपासून । <br>
तुझें तुज नेदीं पूर्ण । तरी जाईं नरकालया ॥ २६६ ॥ <br>
ऐसें बोलतां वचन । ययाति जाहला तरुण । <br>
पुरुनें घेतलें वृद्धपण । सहस्त्र वर्षें मर्यादा ॥ २६७ ॥ <br>
शर्मिष्ठा आणि देवयानी । स्त्रिया भोगी सुखशयनीं । <br>
राज्य चालवे अनुदिनीं । धर्मन्यायें ययाती ॥ २६८ ॥ <br>
दुष्टास दंड करुन । केलें बहु प्रजापालन । <br>
सुखी केले पृथ्वीचे ब्राह्मण । भोजनधनालंकारें ॥ २६९ ॥ <br>
केले बहुतचि यज्ञ । गो भू गज नवरत्‍न । <br>
उरलें नाहीं कांहीं दान । व्रताचरण नेम कांहीं ॥ २७० ॥ <br>
मग उबगून विषयांसी । तारुण्य दिधलें पुरुसी । <br>
छत्रसिंहासन देऊन त्यासी । वंशधर तो केला ॥ २७१ ॥ <br>
अंगीकारुन वृद्धपण । दोघी स्त्रिया संगें घेऊन । <br>
प्रवेशला तापसारण्य । तप दारुण आचरला ॥ २७२ ॥ <br>
तीस वर्षेंपर्यंत । जलाहार ययाति करित । <br>
वायुभक्षण निश्चित । एक वर्षे केलें हो ॥ २७३ ॥ <br>
पंचाग्निसाधन वर्ष एक । एका चरणावरी उभा देख । <br>
मग दिव्यदेह पावोनि सुरेख । स्वर्गाप्रति पावला ॥ २७४ ॥ <br>
उबयदारांसहित । दिव्य विमानीं बैसत । <br>
इंद्रादि देव सामोरे येत । वंदिती समस्त रायातें ॥ २७५ ॥ <br>
पुण्य देखोन समर्थ । इंद्रास विषाद उपजत । <br>
कपटें रायासी विचारित । बोले सुकृत आपुलें ॥ २७६ ॥ <br>
भोळेपणे सांगे ययाती । तों सुकृतहानि जाहली निश्चितीं । <br>
खालीं पडला धरणीपती । तंव नवल वर्तलें ॥ २७७ ॥ <br>
माधवीकन्येचे पुत्र देख । प्रतर्दन वसुमान शिबि अष्टक । <br>
चौघे पुत्र पुण्यश्लोक । स्वर्धुनीतीरीं वसती सुखें ॥ २७८ ॥ <br>
महापुरुष ते महंत । गंगातीरीं याग करित । <br>
त्याचा होमधूम्र गगनीं जात । पुण्यरुप तेजस्वी ॥ २७९ ॥ <br>
ययाति पडावा धरित्रीं । तों धूम्रें धरिला वरचेवरी । <br>
ययाति ते अवसरीं । नमस्कारी तैं अष्टका ॥ २८० ॥ <br>
सांगितलें वर्तमान । इंद्रें दिधलें लोटून । <br>
मग तो ययाती पूर्ण । महंतींही बोधिला ॥ २८१ ॥ <br>
त्यांचे संगें केलें तप । श्रवण केले अमूप । <br>
मग स्वर्गास सुखरुप । ययाति राव पातला ॥ २८२ ॥ <br>
व्यास सूत वैशंपायन । तिघे बोलिले कथा पूर्ण । <br>
त्यांतील सारांश काढून । केलें कथन तुम्हांप्रति ॥ २८३ ॥ <br>
संपले ययातिआख्यान । पुढें कथा गोड गहन । <br>
श्रवण करोत विचक्षण । ब्रह्मानंदेंकरोनियां ॥ २८४ ॥ <br>
भारतग्रंथ समुद्र । साहित्यरत्‍नें आंत अपार । <br>
त्यांचे ग्राहक पंडित नर । परम चतुर भावार्थी ॥ २८५ ॥ <br>
पांडवप्रतापग्रंथीं । जे बैसती श्रवणपंक्तीं । <br>
तिहीं कृपा करुन पंडितीं । अवधान पुढें देइजे ॥ २८६ ॥ <br>
ब्रह्मानंदा पंढरीनाथा । पुढें बोलवीं भारतकथा । <br>
आदिमध्यांत तत्त्वतां । तूंचि कर्ता अससी पैं ॥ २८७ ॥ <br>
वाजविणार नाहीं बरवा । तरी कैसा वाजेल पांवा । <br>
रुक्मिणीजीवना करुणार्णवा । श्रीधरवरदा सुखाब्धे ॥ २८८ ॥ <br>
पुढें पांडवोत्पत्ति सुंदर । माजेल जो रस अपार । <br>
श्रीधरमुखें परिकर । ब्रह्मानंद वदेल पैं ॥ २८९ ॥ <br>
सुरस पांडवप्रताप ग्रंथ । आदिपर्वव्यासभारत । <br>
त्यांतील सारांश यथार्थ । पंचमाध्यायीं कथियेला ॥ २९० ॥ <br>
इति श्रीधरकृत पांडवप्रतापादिपर्वणि पंचमोऽध्यायः ॥ ५ ॥ <br>
अध्याय पाचवा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>