<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap34.htm">मागचा अध्याय</a>
</div>
<div class="nex">
<a href="pratap36.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पस्तिसावा </p><br>
<p class="hdr3">उत्तरा आणि अभिमन्यु यांचा विवाह  </p><br>

<p class="ovi">
श्रीगणेशाय नम: ॥ <br>
जनमेजय म्हणे वैशंपायना ॥ सुरस वक्ता तूं शास्त्रसंपन्ना ॥ <br>
तुझ्या वचनामृतें आमुच्या श्रवणां ॥ तृप्ति जाहली न वाटे ॥ १ ॥ <br>
गायी घेऊन सुयोधन ॥ गेला गजपुरपंथ लक्षून ॥ <br>
परीकैसा धांवला अर्जुन ॥ बोलें तेंच स्नेहाळा ॥ २ ॥ <br>
यावरी बोले व्यासशिष्य ॥ राया तेंच ऐक सुरस ॥ <br>
जातां देखोन दुर्योधनास ॥ पार्थ संतप्त जाहला ॥ ३ ॥ <br>
घडघडिला विजयरथ ॥ चापीं बाण लावित पार्थ ॥ <br>
ध्वजीं बैसला हनुमंत ॥ भुभुःकार करीतसे ॥ ४ ॥ <br>
भूतें आवेशें हांका देत ॥ त्यांत वाजविला देवदत्त ॥ <br>
द्रोण म्हणे आला पार्थ ॥ तों दोन शर सोडिले ॥ ५ ॥ <br>
गुरूचरणापुढें जाण ॥ अकस्मात पडले दोन बाण ॥ <br>
द्रोणें पाहिला अर्जुन ॥ कर जोडून नमितसे ॥ ६ ॥ <br>
दोन शर सोडून तये क्षणीं ॥ भेदले कर्णाचिये कर्णी ॥ <br>
कीं ते दूतचि येउनी ॥ सावधान म्हणती कर्णा ॥ ७ ॥ <br>
उत्तरास म्हणे अर्जुन ॥ महातस्कर दुर्योधन ॥ <br>
जातो गोधन घेऊन ॥ धांवडीं स्यंदन तिकडेचि ॥ ८ ॥ <br>
सर्व पृतना उजवी घालून ॥ बाणाऐसा धांवे अर्जुन ॥ <br>
मग बोले गुरु द्रोण ॥ केवि सुयोधन वांचेल ॥ ९ ॥ <br>
भीष्म द्रोण आणि कर्ण ॥ कृपाचार्य गुरुनंदन ॥ <br>
शतकौरव दुःशासन ॥ सेना घेऊनि धांवती ॥ १० ॥ <br>
दुर्योधनास वेष्टिलें ॥ तों पार्थ शरजाल सोडिलें ॥ <br>
असंख्य वीर भेदिले ॥ थोर मांडलें निर्वाण ॥ ११ ॥ <br>
शलभे येतां बहुत ॥ वृक्ष जैसा आच्छादत ॥ <br>
तैसे सपक्ष दिसत ॥ बाण अंगीं सर्वांच्या ॥ १२ ॥ <br>
श्रावणारितनयदूत ॥ वारंवार गर्जना करित ॥ <br>
कौरवांचीं वाद्यें समस्त ॥ एकसरें वाजती ॥ १३ ॥ <br>
घोष जाहला तुंबळ ॥ तों गायी परतल्या सकळ ॥ <br>
विराटनगरा तत्काल ॥ पुच्छें उचलून पळाल्या ॥ १४ ॥ <br>
वत्सें आठवूनि मनीं ॥ धांवती ऊर्ध्व पुच्छें करूनी ॥ <br>
कीं अर्जुन यशस्वी म्हणोनी ॥ पुच्छगुड्या उभारिल्या ॥ १५ ॥ <br>
इकडे कौरव वीर समस्त ॥ एकला देखोन वीर पार्थ ॥ <br>
बाण असंख्य सोडित ॥ तों ते तोडित तितुकेही ॥ १६ ॥ <br>
अर्जुनासमोर कर्ण ॥ धांवत वेगें जेविं पवन ॥ <br>
किरात नामें चित्रसेन ॥ कर्णबंधु म्हणवित ॥ १७ ॥ <br>
तों कर्णापुढें धांवत ॥ टाकी अर्जुनावरी बाणशत ॥ <br>
तों धांवला वीर कर्ण त्वरित ॥ कैवर्तक कर्णबंधु ॥ १८ ॥ <br>
तेणें शर सोडिले बहुत ॥ महाराज तों कृष्ण रणपंडित ॥ <br>
त्यावरी हे पाखंडी बहु उठत ॥ शरजालमतें घेऊनी ॥ १९ ॥ <br>
परी पार्थचापमुखांतून ॥ सुटती अद्‌भुत शब्दबाण ॥ <br>
टाकिती शरवाग्जाल तोडून ॥ क्षणमात्र न लागतां ॥ २० ॥ <br>
विकर्ण आणि चित्रसेन ॥ पार्थ पाडिले प्रेतें करून ॥ <br>
दोन बाणें दोघे जण ॥ अर्कजसदना पाठविले ॥ २१ ॥ <br>
जैसा वन जाळी दावाग्न ॥ तैसें अर्जुनें पाडिलें सैन्य ॥ <br>
पंचबाणीं भेदिला कर्ण ॥ हृदयवर्म लक्षूनियां ॥ २२ ॥ <br>
सर्व सेना घायाळ ॥ जैसे पळस फुलले पुष्कळ ॥ <br>
तैसे आरक्त वीर सकळ ॥ बाणघातें जाहले ॥ २३ ॥ <br>
कर्णे अधर चावून ॥ सोडिले तेव्हां द्वादश बाण ॥ <br>
ते अर्जुने तत्काल तोडून ॥ एकीकडे पाडिले ॥ २४ ॥ <br>
कौतुक पाहे कौरववाहिनी ॥ कर्णाचा रथ आच्छादिला बाणीं ॥ <br>
सर्व महारथी तये क्षणीं ॥ बाणेंकरून वेष्टित ॥ २५ ॥ <br>
अर्जुने वर्मी भेदिले बाण ॥ विकल जाहला परम कर्ण ॥ <br>
समरींचा रथ काढून ॥ सारथी नेत एकीकडे ॥ २६ ॥ <br>
हें देखोनि अवघे धांवले ॥ अर्जुनबाणीं सर्व खिळिले ॥ <br>
सकल रथी एकवटले ॥ ध्वजचिन्हें तळपती ॥ २७ ॥ <br>
द्रोणाचिये ध्वजीं झळकत ॥ कमंडलुप्रतिमा देखत ॥ <br>
कृपाचार्यध्वजीं तळपत ॥ कुंडवेदिका साजिरी ॥ २८ ॥ <br>
गुरूपुत्राचा ध्वज विशेष ॥ वरी रेखिलें कनकधनुष्य ॥ <br>
दुर्योधनध्वजीं निःशेष ॥ महाभुजंग रेखिला ॥ २९ ॥ <br>
कर्णाचे ध्वजी गज ॥ कनकरसें रेखिला सतेज ॥ <br>
भीष्माचे पांचही ध्वज ॥ शुध रजतासारिखे ॥ ३० ॥ <br>
कोणाचे ध्वजीं चंद्र ॥ कोठें नक्षत्रे कोठें मित्र ॥ <br>
नानारंगाचें विचित्र ॥ विद्युत्प्राय झळकती ॥ ३१ ॥ <br>
असो कपिवरध्वज ते वेळां ॥ शारद्वर्तै वेगें वेढिला ॥ <br>
दश बाणीं पार्थ खिळिला ॥ हृदयावरी लक्षूनियां ॥ ३२ ॥ <br>
पार्थबाण तीक्ष्ण वेगीं ॥ खडतरले गौतमपुत्रांगीं ॥ <br>
घटिका चार ते प्रसंगीं ॥ युद्ध जाहले तुंबळ ॥ ३३ ॥ <br>
कृपाचार्य योद्धा प्रबल ॥ परि पार्थ केला अतिविकल ॥ <br>
बीभत्सु म्हणे उत्तरा चपल ॥ द्रोणाकडे रथ नेईं ॥ ३४ ॥ <br>
सर्वांस सव्य घालून ॥ गुरूचे रथास केली प्रदक्षिणा ॥ <br>
आतां युद्ध होईल दारुण ॥ पहावया देव पातले ॥ ३५ ॥ <br>
सुदर्शन विमानीं बैसोन ॥ पाहों आला शचीरमण ॥ <br>
तेहतीसकोटी देवगण ॥ बैसोन युद्ध पाहती ॥ ३६ ॥ <br>
एकादश रुद्र द्वादश अर्क ॥ अष्टनायिका अष्टवसु मुख्य ॥ <br>
गण गंधर्व यक्षनायक ॥ आणि वैश्रवण पातला ॥ ३७ ॥ <br>
वसु रुद्रादित्यादिक ॥ अर्यमा पितृगण सकळिक ॥ <br>
स्वर्गवासी राजे सात्विक ॥ दिव्य शरीरे पाहती ॥ ३८ ॥ <br>
शिबिकेत हरिश्चंद्र दिलीप ॥ अज आणि दशरथ धूप ॥ <br>
आणिक कित्येक राजे पुण्यरूप ॥ विलोकिती विमानीं ॥ ३९ ॥ <br>
तेथींचा दिव्य सुवास ॥ कटकांत येत आसमास ॥ <br>
असो इकडे द्रोणास ॥ नमीत पार्थ भावार्थें ॥ ४० ॥ <br>
म्हणे धन्य आजि नयन ॥ जाहले महाराजा तुझें दर्शन ॥ <br>
तेरा वर्षांत आजि देखिले चरण ॥ जाहलों पावन सर्वस्वें ॥ ४१ ॥ <br>
होतां श्रीगुरूचें दर्शन ॥ अवदशा गेली निघोन ॥ <br>
गुरुदर्शनेंकरून ॥ स्वपद पावूं आपुलें ॥ ४२ ॥ <br>
अहो सद्‌गुरो दोणाचार्या ॥ तुम्हांवरून ओंवाळीन हे काया ॥ <br>
तरी उत्तीर्ण नव्हें गुरुवर्या ॥ उपकार तुमचे असंख्य ॥ ४३ ॥ <br>
निजपुत्राहूनि आगळा ॥ मजवरी स्नेह तुमचा दयाळा ॥ <br>
आमुच्या आळी पुरविल्या सकळा ॥ बालपणीं समर्थें ॥ ४४ ॥ <br>
गुरुनिंदा करील जो दुर्जन ॥ त्याचें तत्काल आयुष्य क्षीण ॥ <br>
तों अपयश पावे न लागतां क्षण ॥ गुरुचरण विसरे जो ॥ ४५ ॥ <br>
असो आतां जो मांडला व्यवहार ॥ तोचि संपादावा समग्र ॥ <br>
स्वामींनीं सोडावे आधीं शर ॥ मग मी सत्वर प्रेरीन ॥ ४६ ॥ <br>
एक मेरु एक मंदर ॥ एक समुद्र एक अंबर ॥ <br>
एक वासुकी एक भोगींद्र ॥ तैसे दोघे दिसती ॥ ४७ ॥ <br>
एक वसिष्ठ एक वामदेव ॥ एक प्रेम एक सद्‌भाव ॥ <br>
एक सद्विवेक एक गौरव ॥ तैसे दोघे दिसती ॥ ४८ ॥ <br>
एक चंद्र एक चंडकिरण ॥ एक रमापति एक उमारमण ॥ <br>
एक बृहस्पति एक पाकशासन ॥ तैसे दोघे दिसती ॥ ४९ ॥ <br>
एक तपस्वी एक उदास ॥ एक औदार्य एक धैर्यविशेष ॥ <br>
एक पुण्य एक यश ॥ तेविं निर्दोष दिसती ॥ ५० ॥ <br>
एक ज्ञान एक विज्ञान ॥ एक आनंद एक समाधान ॥ <br>
एक सगुण एक निर्गुण ॥ दोन्हीं स्वरूपें हरीचीं ॥ ५१ ॥ <br>
एक साधक एक सिद्ध ॥ एक वैराग्य एक बोध ॥ <br>
एक क्षमा एक ब्रह्मानंद ॥ तेविं दोघे दिसती ॥ ५२ ॥ <br>
असो द्रोणें वीस बाण ॥ टाकिले पार्थावरी दारुण ॥ <br>
ते अर्जुने निवारून ॥ पन्नास मार्गण सोडिले ॥ ५३ ॥ <br>
ते निवारूनियां द्रोण ॥ सोडिले तेणें शत बाण ॥ <br>
सहस्त्र बाण अर्जुन ॥ प्रेरित तेव्हां द्रोणावरी ॥ ५४ ॥ <br>
यावरी लक्षांचे लक्ष शरा ॥ टाकिते जाहले अपार ॥ <br>
मान तुकाविती समग्र ॥ सव्य तर्जनी हालबूनी ॥ ५५ ॥ <br>
म्हणती धन्य धन्य पार्थ ॥ धन्य गुरु द्रोण समर्थ  ॥ <br>
भीष्म कर्ण समस्त ॥ विलोकिती कौरव पैं ॥ ५६ ॥ <br>
द्रोणाचें बाणजाल ॥ पार्थ छेदी तत्काल ॥ <br>
जैसें उगवतां सूर्यमंडल ॥ भगणें सर्व झांकती ॥ ५७ ॥ <br>
कीं एक उठतां विनायक ॥ असंख्यसंहारी दंदशूक ॥ <br>
कीं सुटतां चंडवात देख ॥ जलदजाळ वितळे पैं ॥ ५८ ॥ <br>
द्रोण सोडी एक शर ॥ त्यापासून निघती अपार ॥ <br>
जैसा एकुलता एक पुत्र ॥ संतति वाढे बहु त्याची ॥ ५९ ॥ <br>
असंभाव्य अर्जुनाचे बाण ॥ सुटतीं वेगें चापापासून ॥ <br>
जैसे चतुराचे मुखांतून ॥ शब्द अपार निघताती ॥ ६० ॥ <br>
अर्थ क्रम पद क्रमेंकरून ॥ पंडित करिती वेदाध्ययन ॥ <br>
तेविं चपलत्वें अर्जुन ॥ बाण सोडी अनिवार ॥ ६१ ॥ <br>
कीं मेघींहून अवधारा ॥ अपार लुटती तोयधारा ॥ <br>
ओंकारापासून अपारा ॥ ध्वनी जैसे निघती पां ॥ ६२ ॥ <br>
कीं मूलमायेपासोनि एकसरें ॥ असंख्य जीवसृष्टि उभारे ॥ <br>
चपललेखकापासोनि त्वरें ॥ असंख्यअक्षरें उमटती ॥ ६३ ॥ <br>
बहुत शर भेदून गेले ॥ परि पार्थाचें ठाण न चळे ॥ <br>
जेविं पंचबाणाचेनि मेळें ॥ मारुति न चळे कल्पांतीं ॥ ६४ ॥ <br>
हाणितां कुठार तीक्ष्ण ॥ वृक्ष न जाय सोडून स्थान ॥ <br>
कीं वर्षतां अपार घन ॥ अचल स्थान सोडीना ॥ ६५ ॥ <br>
निंदकें निंदितां अपार ॥ चळेना साधूचें अंतर ॥ <br>
प्रर्‍हादास लाविले विखार ॥ परी तों धीर न सोडी ॥ ६६ ॥ <br>
पार्थ निर्वाणबाण सोडिला ॥ द्रोणाचे हृदयवर्मी बैसला ॥ <br>
मूर्छना येऊन ते वेळां ॥ ध्वजीं टेकला आचार्य ॥ ६७ ॥ <br>
धन्यवीर अर्जुन ॥ देव करिती विमानीं स्तवन ॥ <br>
आनंदाश्रू जाण ॥ नेत्रीं लोटले शक्राचे ॥ ६८ ॥ <br>
क्षणोक्षणीं सुमनभार ॥ वर्षतसे पुरंदर ॥ <br>
इकडे गुरूचा रथ सत्वर ॥ सारथी काढी समरींचा ॥ ६९ ॥ <br>
जैसी कल्पांतवीज कडकडी ॥ तैसा गुरुपुत्र धावला तांतडी ॥ <br>
अर्जुनावरी बाण सोडी ॥ मिति नाहीं तयांते ॥ ७० ॥ <br>
अर्जुनचापाचें शित ॥ गुरूपुत्रें छेदिलें अकस्मात ॥ <br>
कौरव संतोषले समस्त ॥ म्हणती द्रोणपुत्र धन्य हा ॥ ७१ ॥ <br>
धनुष्यास शित नूतन ॥ लावी ते क्षणीं अर्जुन ॥ <br>
सोडून एक सवेग बाण ॥ गुरुसुता मूर्छित पाडिलें ॥ ७२ ॥ <br>
उत्तर म्हणे पार्था ॥ प्रलय मांडला मजभोंवता ॥ <br>
मज सारथ्य न करवे आतां ॥ प्राण जाईल वाटतें ॥ ७३ ॥ <br>
तुझें चाप करकरित ॥ प्रलयविजेऐसें झळकत ॥ <br>
ध्वजीं गर्जत हनुमंत ॥ माझेनें येथें न बैसवे ॥ ७४ ॥ <br>
तुजकडे माझेनी ॥ न पाहवे ये क्षणीं ॥ <br>
वाटतें कृतांत घेऊनी ॥ रथावरी बैसला ॥ ७५ ॥ <br>
पृथिव्यादि पंचभूतें ॥ भोंवताती मज वाटतें ॥ <br>
ऐशिया आवर्ती मातें ॥ घातलें तुवां कासया ॥ ७६ ॥ <br>
पार्थ म्हणे भय कांहीं ॥ धरू नको चित्तीं पाहीं ॥ <br>
तों गुरुसुत ते समयीं ॥ सावध जाहला सवेंचि ॥ ७७ ॥ <br>
धनंजयाचे अक्षय तूणीर ॥ गुरुसुताचे सरले शर ॥ <br>
शरीर जाहलें जर्जर ॥ मग रहंवर मुरडिला ॥ ७८ ॥ <br>
तों रथ सांवरून ॥ धावला तेव्हां सूर्यनंदन ॥ <br>
तीक्ष्ण अर्जुनाचे बाण ॥ हृदयीं त्याचे खडतरती ॥ ७९ ॥ <br>
पार्थ म्हणे रे कर्णा ॥ सभेमध्ये केली वल्गना ॥ <br>
बोललासी दुष्ट वचना ॥ त्याचा झाडा दे आजी ॥ ८० ॥ <br>
हरिलीं द्रौपदीची वसनें ॥ तों झाडा आजि देणें ॥ <br>
ऐसें बोलून अर्जुने ॥ बाण काढिला अद्‌भुत ॥ ८१ ॥ <br>
बाणाग्रीं दैवत सहस्रनयन ॥ तों शर ओढूनि आकर्ण ॥ <br>
कर्णाचे हृदयीं भेदोन ॥ मूर्छनागत पाडिला ॥ ८२ ॥ <br>
जिकडे असे गंगासुत ॥ तिकडे धांवला पार्थाचा रथ ॥ <br>
प्रथम शरे अकस्मात ॥ ध्वज छेदिला भीष्माचा ॥ ८३ ॥ <br>
चामीकरवर्ण तूणीर ॥ तों सवेच छेदिला सत्वर ॥ <br>
ऐसें देखतां धार्तराष्ट्र ॥ एकदांचि सरसावले ॥ ८४ ॥ <br>
दुःशासनें सोडिले तीन शर ॥ हदयीं भेदिला सारथि उत्तर ॥ <br>
दोन बाणें पार्थवीर ॥ हदयावरी भेदिला ॥ ८५ ॥ <br>
पार्थे सवेंच सोडूनि बाण ॥ चाप तूणीर टाकिले छेदून ॥ <br>
मग कपाळी दुःशासन ॥ एकें शरें भेदिला ॥ ८६ ॥ <br>
मूर्छें व्यापला दुःशासन ॥ सारथियें पळविला स्यंदन ॥ <br>
तों धांवला गंगानंदन ॥ निर्वाण बाण सोडित ॥ ८७ ॥ <br>
चार घटिकांपर्यंत ॥ भीष्में युद्ध केलें अद्‌भुत ॥ <br>
शतशरें वीर पार्थ ॥ भेदिला तेव्हां समरांगणीं ॥ ८८ ॥ <br>
शेवटीं पार्थ सोडिला शर ॥ हदयीं भेदिला गंगाकुमार ॥ <br>
तेणें गिरगिरी आली अपार ॥ विकल शरीर पडियेले ॥ ८९ ॥ <br>
तों रथारूढ दुर्योधन ॥ वेगें धांवला वर्षत बाण ॥ <br>
ललाटीं भेदिला अर्जुन ॥ परी तों न गणीच तयातें ॥ ९० ॥ <br>
पार्थ सोडिला एक शरा ॥ छेदिलें सारथियाचें शिरा ॥ <br>
सवेंच तुरंग आणि रहंवर ॥ चूर्ण केले समरांगणीं ॥ ९१ ॥ <br>
सोडूनियां दिव्य बाणा ॥ हृदयीं भेदिला सुयोधन ॥ <br>
मग सवेंच कौरवीं उचलून ॥ गेला काढून समरींचा ॥ ९२ ॥ <br>
पार्थ म्हणे रे अंधपुत्रा ॥ कां रे पळतोसी अपवित्रा ॥ <br>
माघारां फिरे कृष्णवक्त्रा ॥ निलाजरा तूं साच ॥ ९३ ॥ <br>
अरे तूं कुरुकुला लाविला डाग ॥ तुज काय होय छत्र राजभोग ॥ <br>
राजा धर्म सभाग्य ॥ सर्व वैभव तयाचें ॥ ९४ ॥ <br>
हरिलीं द्रौपदीची वस्त्रें ॥ तुझीं खंडविखंड करीन गात्रें ॥ <br>
दुःशासन कर्ण अपयशपात्रें ॥ पहुडवीन समरांगणीं ॥ ९५ ॥ <br>
भीष्म द्रोणादि समस्त ॥ ऐकत होते सभेआंत ॥ <br>
मृतव्याघ्रचर्म निश्चित ॥ नाम आम्हां ठेविलें ॥ ९६ ॥ <br>
कोल्हे हे अरण्यातील ॥ नपुंसक पांडव सकल ॥ <br>
बोलिलास तें सफल ॥ करून दावीं आजि आम्हां ॥ ९७ ॥ <br>
आम्ही नपुंसक किंवा रणशूर ॥ दाखवितों आतां माघारां फिरा ॥ <br>
हरिलीं द्रौपदीचीं वस्त्रें समग्र ॥ त्याचें उसणें घेईन मी ॥ ९८ ॥ <br>
ऐसे अर्जुनाचे वाग्बाण ॥ हदयीं खडतरले तीक्ष्ण ॥ <br>
तों कौरव पातले अवघे जण ॥ सैन्यासह पार्थावरी ॥ ९९ ॥ <br>
तों दुर्योधनबंधु विकर्ण ॥ गजारूढ धांवे वर्षत बाणा ॥ <br>
पार्थें तों समोर देखोन ॥ टाकिला खिळून सर्वांगीं ॥ १०० ॥ <br>
पार्थ क्रोधें वज्रबाणीं ॥ गज उभाचि चिरिला रणीं ॥ <br>
सकळ कौरव मार्गणीं ॥ खिळियेले प्रतापें ॥ १०१ ॥ <br>
पार्थ म्हणे घेऊन जय सत्य ॥ जा रे जयवाद्यें वाजवित ॥ <br>
मग मोहनास्त्र शक्रदत्त ॥ अर्जुने शेवटीं सोडिलें ॥ १०२ ॥ <br>
कनकबीज भक्षितां ॥ जैशी सर्वांगीं येत विकलता ॥ <br>
तैशीच जाहली सर्वांची अवस्था ॥ शस्त्रें वस्त्रें गळाली ॥ १०३ ॥ <br>
उत्तरासी सांगे कृष्ण ॥ कृष्णेचै केलें वस्त्रहरण ॥ <br>
तरी तूं खालीं उतरून ॥ वस्त्रें हरीं सर्वांचीं ॥ १०४ ॥ <br>
तिघे विप्र आणि गंगासुत ॥ यांस न लावीं कदा हात ॥ <br>
रथातळीं उतरून त्वरित ॥ उत्तर शस्त्रें वस्त्रें हरित पैं ॥ १०५ ॥ <br>
कर्णदुर्योधनादि समस्त ॥ शतही नागविले अंधसुत ॥ <br>
शस्त्रें वस्त्रें धरिले रथा ॥ रिते समरींचे घेऊनी ॥ १०६ ॥ <br>
कर्णाची वस्त्रें पिंवळीं ॥ दुर्योधनाचीं वस्त्रें सोनसळी ॥ <br>
भगिनीलागीं गोळा केलीं ॥ गणती नाहीं तयांची ॥ १०७ ॥ <br>
प्रवापनास्त्र सोडून ॥ देता जाहला श्वेतवाहन ॥ <br>
अर्धमिशा अर्धदाढ्या बोडून ॥ न लागतां क्षण टाकिल्या ॥ १०८ ॥ <br>
कोणाचें अर्धमस्तक बोडिलें ॥ कोणाचे पांच पाट काढिले ॥ <br>
दुर्योधनाचा मुकुट ते वेळे ॥ वहनावरी फोडिला ॥ १०९ ॥ <br>
काढिली वामभागदाढी ॥ सव्यभाग मिशी बोडी ॥ <br>
तिघे द्विज आणि भीष्म सोडी ॥ पार्थाज्ञेकरोनियां ॥ ११० ॥ <br>
ऐसें त्या अस्त्रे करून ॥ आलें पार्थापाशीं फिरोन ॥ <br>
तूणीरामाजी जाऊन ॥ स्वस्थ राहिलें नवल हें ॥ १११ ॥ <br>
मग अर्जुने दिव्यरथ ॥ एकीकडे काढिला त्वरित ॥ <br>
जैसें शुक्तिकेबाहेर झळकत ॥ मुक्त सतेज निराळे ॥ ११२ ॥ <br>
महाप्रलयीं सर्व निरसून ॥ एक ब्रह्म उरे निर्मळ पूर्ण ॥ <br>
तैसा शोभला अर्जुन ॥ एकला एक रथाशी ॥ ११३ ॥ <br>
गिळून सर्व नक्षत्रांसी ॥ एक सूर्य निरभ आकाशीं ॥ <br>
तैसाच कृष्णसखा ते दिवशीं ॥ समरभूमीसी शोभला ॥ ११४ ॥ <br>
अश्वत्यामा भीष्म द्रोण ॥ त्यांप्रति बोलत अर्जुन ॥ <br>
मी एकला हे बहुत जण ॥ युद्धकंदन करिताती ॥ ११५ ॥ <br>
तरी यांसी गजपुरास नेऊन ॥ करवावें स्त्रियांचें दर्शन ॥ <br>
जयवाद्यें वाजवून ॥ ग्रामामाजी मिरवावे ॥ ११६ ॥ <br>
आजि यांस दिलें जीवदान ॥ तों सावध जाहला दुर्योधन ॥ <br>
म्हणे पळाला काय अर्जुन ॥ कैसा सोडून दिला तुम्हीं ॥ ११७ ॥ <br>
मग बोले अश्वत्सामा ॥ आजि अर्जुने केली सीमा ॥ <br>
नागवून सर्वां तुम्हां ॥ दाढ्या मिशा भादरिल्या ॥ ११८ ॥ <br>
तुम्हीं संपूर्ण जय घेतला ॥ गजपुरास मिरवत चला ॥ <br>
आजि तुमचा सोहळा ॥ ब्रह्मांडांत न समाये ॥ ११९ ॥ <br>
श्वोसोच्छ्वास टाकून ॥ अधोमुख पाहे दुर्योधन ॥ <br>
दुरून विलोकी अर्जुन ॥ उभा ठाकोन मुहूर्त एक ॥ १२० ॥ <br>
गंगात्मज आणि तिघे विप्र ॥ त्यांस नमस्कारी पार्थवीर ॥ <br>
म्हणे मी जातो अपार ॥ स्नेह आतां असों द्यावा ॥ १२१ ॥ <br>
दुर्योधनानिमित्त साचार ॥ तुमचे चरणीं पडलें अंतर ॥ <br>
ऐसें बोलोन पार्थवीर ॥ रथ मुरडून चालिला ॥ १२२ ॥ <br>
देखोन कौरवांची गती ॥ विमानीं सुर आणि सुरपती ॥ <br>
गदगदां सर्व हांसती ॥ म्हणती फजिती थोर हे ॥ १२३ ॥ <br>
खेद करीत दुर्योधन ॥ गेला गजपुरा निघोन ॥ <br>
शमीपाशीं अर्जुन ॥ आला तेव्हां त्वरेनें ॥ १२४ ॥ <br>
कौरवांचे लोक पाहीं ॥ लपाले होते ठायीं ठायीं ॥ <br>
पार्थ देखोन भयें सर्वही ॥ शरणागत जाहले ॥ १२५ ॥ <br>
महाराजा आम्ही तुझे दास ॥ पार्थ म्हणे जा गजपुरास ॥ <br>
भय नाहीं तुम्हांस ॥ स्वस्थचित्तें सुखी असा ॥ १२६ ॥ <br>
धनुष्य शमीवर ठेवून ॥ पूर्ववत होय अर्जुन ॥ <br>
अदृश्य जाहला दिव्यस्यंदन ॥ शस्त्रास्त्रांसमवेत ॥ १२७ ॥ <br>
उत्तरास म्हणे पार्थ ॥ माझा सांगों नको पुरुषार्थ ॥ <br>
पितयास सांग वृत्तांत ॥ म्यां सर्व जिंकिले ॥ १२८ ॥ <br>
उत्तर म्हणे एवढी गोष्टी ॥ मज न साचे किरीटी ॥ <br>
अर्जुन म्हणे न करीं स्फुटी ॥ दिवस तीन राहें उगा ॥ १२९ ॥ <br>
मग उत्तरास रथीं बैसवित ॥ बृहन्नटा सारथी होत ॥ <br>
गोरक्षकाहातीं पार्थ ॥ सांगून धाडी रायातें ॥ १३० ॥ <br>
उत्तरें जिकिले कौरव ॥ वैभव हिरोन घेतलें सर्व ॥ <br>
तों इकडे विराटराव ॥ ग्रामांत आला गजरेंशी ॥ १३१ ॥ <br>
रायास सांगती प्रधान ॥ कौरवीं केलें उत्तरगोग्रहण ॥ <br>
मग बृहत्रटा सारथी करून ॥ उत्तर एकला धावला ॥ १३२ ॥ <br>
कौरवांचे बहुत भार ॥ हा एकला निर्भय वीर ॥ <br>
सद्‌गद जाहला राजेंद्र ॥ म्हणे कुमार पुरुषार्थी ॥ १३३ ॥ <br>
स्वसेनेसी सांगे नृपवर ॥ धांवा एकला गेला कुमार ॥ <br>
बृहन्नटा सारथी निंद्य थोर ॥ अति अधीर नपुंसक ॥ १३४ ॥ <br>
ऐसें ऐकतां युधिष्ठिर ॥ हास्यमुखें देत प्रत्युत्तर ॥ <br>
बृहत्रटा सारथी निर्धार ॥ तेथें जयास काय उणें ॥ १३५ ॥ <br>
तों गोरक्षक आले धांवत ॥ राया उत्तर जाहला जयवंत ॥ <br>
विभांडून कौरव समस्त ॥ शस्त्रें वस्त्रें हरियेलीं ॥ १३६ ॥ <br>
गायी घेऊन सकळा ॥ महाद्वाराजवळ आला ॥ <br>
तों कंक म्हणे ते वेळां ॥ नवल काय या गोष्टीचें ॥ १३७ ॥ <br>
बृहत्रटा सारथी जेथें ॥ काळ उभा न राहे तेथें ॥ <br>
राये गौरविलें गोरक्षकांतें ॥ वस्त्रालंकारीं तेधवां ॥ १३८ ॥ <br>
श्रृंगारिलें अवघें नगर ॥ ग्रामदैवतें पूजिलीं समग्र ॥ <br>
वाद्यघोषें लोक सत्वर ॥ सामोरे जाती उत्तरासी ॥ १३९ ॥ <br>
कंकास म्हणे विराटराव ॥ अक्ष आणीं खेळो डाव ॥ <br>
धर्म म्हणे हा महोत्सव ॥ न धरीं पाश हातीं आतां ॥ १४० ॥ <br>
परी विराट नायके कांहीं ॥ म्हणे अवश्य खेळावे ये समयीं ॥ <br>
कंक म्हणे राया कदाही ॥ न खेळावें तत्त्वतां ॥ १४१ ॥ <br>
पांच पांडव खेळून ॥ कोणतें पावले कल्याण ॥ <br>
नैषधासारिखें निधान ॥ व्यसनीं पडलें खेळोनी ॥ १४२ ॥ <br>
रायें घेतले हातीं पाश ॥ तों लोक आले आसमास ॥ <br>
सांगती उत्तराचा हर्ष ॥ थोर पुरुष प्रतापी ॥ १४३ ॥ <br>
कंक म्हणे परम पुरूषार्थी ॥ जेथें बृहत्रटा सारथी ॥ <br>
सकल कार्य सिद्ध होती ॥ ऐकतां नृपति कोपला ॥ १४४ ॥ <br>
मग म्हणे रे ब्राह्मणा कंका ॥ षंढाची प्रशंसा सांगसी मूर्खा ॥ <br>
अपमानोनि माझ्या बालका ॥ वार्णिसी प्रशंसा तयाची ॥ १४५ ॥ <br>
उत्तर पुरुषार्थी भूमंडळी ॥ भीष्म द्रोणादिक बळी ॥ <br>
कौरव नागवून सकळी ॥ केले भग्न क्षणार्धें  ॥ १४६ ॥ <br>
कंका तूं मूर्ख पूर्ण ॥ तुज वांचावयाचें असेल कारण ॥ <br>
तरी न बोलें ऐसें वचन ॥ वर्णी गुण उत्तराचे ॥ १४७ ॥ <br>
धर्म म्हणे समरीं आल्या काल ॥ बृहत्रटा तत्काल जिंकील ॥ <br>
ऐसें ऐकतां कोपला भूपाल ॥ अक्ष ताडिला मुखावरी ॥ १४८ ॥ <br>
अक्ष आदळला कपाळी थोर ॥ नासिकाद्वारें चाललें रुधिर ॥ <br>
अजुळींत धरी युधिष्ठिर ॥ द्रौपदी पात्र घेऊन धांवे ॥ १४९ ॥ <br>
तों मिरवत आला उत्तर ॥ पुढें सांगों येती दूत सत्वर ॥ <br>
राव म्हणे येऊं द्या कुमार ॥ तों युधिष्ठिर दूतां सांगे ॥ १५० ॥ <br>
कानीं जाणविली मात ॥ उत्तर एकला येऊं द्या आंत ॥ <br>
बृहन्नटेस गृहांत ॥ जाय ऐसे निरोपावें ॥ १५१ ॥ <br>
बृहत्रटापाहतां हें रक्त ॥ विराटास मारील प्रधानासहित ॥ <br>
तों उत्तर येऊनि अकस्मात ॥ वंदून भेटे नृपातें ॥ १५२ ॥ <br>
उत्तर पाहे धर्माकडे ॥ तंव तों बैसला एकीकडे ॥ <br>
सैरंध्रीने पात्र धरिलें पुढें ॥ अशुद्ध वाहे भडभडां ॥ १५३ ॥ <br>
उत्तर जाहला भयभीत ॥ पित्यास पुसे वृत्तांत ॥ <br>
विराटें कथिलें समस्त ॥ बोले सुत तेधवां ॥ १५४ ॥ <br>
म्हणे अनर्थ केला पूर्ण ॥ राया नमस्कारीं हा ब्राह्मण ॥ <br>
वेगें करीं प्रसन्न ॥ घेंई मागोन कल्याण ॥ १५५ ॥ <br>
मग विराट उठोन ॥ करी धर्माचें समाधान ॥ <br>
म्हणे म्यां कर्म केलें दारुण ॥ क्षमा करीं सर्वही ॥ १५६ ॥ <br>
राये अशुद्ध धुवोन ॥ कंकास वस्त्रालंकार देऊन ॥ <br>
आपणाजवळी बैसबून ॥ बोलतसे अत्यादरें ॥ १५७ ॥ <br>
धर्म म्हणे ते अवसरीं ॥ जरी रक्त पडतें अवनीवरी ॥ <br>
तरी हे समस्त नगरी ॥ लया जाती क्षणमात्रें ॥ १५८ ॥ <br>
तों बृहन्नटा येत तेथ ॥ विराटपुत्राप्रति म्हणत ॥ <br>
धन्य त्वां केला पुरुषार्थ ॥ यशवंत प्रतापी तूं ॥ १५९ ॥ <br>
भीष्म द्रोण कर्ण वीर ॥ काळासही अनिवार ॥ <br>
ते तुवां जिंकिले समग्र ॥ धन्य वीर प्रतापी तूं ॥ १६० ॥ <br>
उत्तर म्हणे ऐक मात ॥ कां कोरडा वानिसी पुरुषार्थ ॥ <br>
एक देवपुत्र आला अकस्मात ॥ विजयी रथ घेऊनी ॥ १६१ ॥ <br>
विभांडोनि सकळ कौरव ॥ पुरुषार्थ हा केला सर्व ॥ <br>
तें युद्ध पहावया अपूर्व ॥ इंद्रादि देव पातले ॥ १६२ ॥ <br>
तें युद्ध पाहतां दारुण ॥ एकवटले माझे प्राण ॥ <br>
मज तेणें आणिलें सांभाळून ॥ गुप्त जाहला रथाशी ॥ १६३ ॥ <br>
विराट म्हणे तों देवसुत ॥ कोठें मज दावीं त्वरित ॥ <br>
उत्तर म्हणे तीन दिवसांत ॥ प्रकटेन ऐसें बोलिला ॥ १६४ ॥ <br>
रायास म्हणे वैशंपायन ॥ जवळी निधानें असोन ॥ <br>
दरिद्रियास न होती दृश्यमान ॥ तैसेंच येथें जाहलें ॥ १६५ ॥ <br>
कीं हृदयीं असतां जगदीश्वर ॥ नेणती अज्ञान पामर ॥ <br>
तैसे घरीं असतां पंडुकुमारा ॥ नेणवेच तयातें ॥ १६६ ॥ <br>
याउपरी तिसरे दिनीं ॥ उत्तम सुमुहूर्त पाहोनी ॥ <br>
प्रातःकाळी उठोनी ॥ मंगलस्नान पांडव करिती ॥ १६७ ॥ <br>
दिव्य वस्त्रें दिव्यालंकारा ॥ उत्तरें आणिले अपार ॥ <br>
पूर्वरूपं धरोनि सत्वर ॥ दिव्याभरणीं शोभले ॥ १६८ ॥ <br>
अमौल्य अलंकार वस्त्रें ॥ द्रौपदीस अर्पिलीं उत्तरें ॥ <br>
जैसें भवानील स्कंदवीरें ॥ अत्यादरें पूजिलें ॥ १६९ ॥ <br>
उगवले पंचादित्य ॥ तैसे चालिले पंडुसुत ॥ <br>
विराटराजसभेचे आत ॥ प्रातःकालीं पातले ॥ १७० ॥ <br>
सुवर्णदंड धरोनि हातीं ॥ नकुल सहदेव पुढें चालती ॥ <br>
छत्र धरी सुभद्रापती ॥ धर्मावरी तेधवां ॥ १७१ ॥ <br>
भीमसेन चामरें धरित ॥ सभेस येऊन अकस्मात ॥ <br>
राजसिंहासनी बैसत ॥ धर्मराज तेधवां ॥ १७२ ॥ <br>
छत्र चामरें धरून ॥ पाठीसी उभे भीमार्जुन ॥ <br>
वैकुंठींचे पार्षदगण ॥ जैसे विष्णूचे पृष्टभागीं ॥ १७३ ॥ <br>
जय विजय अभिनव ॥ तेविं शोभले नकुल सहदेव ॥ <br>
कीं तें पंचायतन अपूर्व ॥ विराटभाग्यें प्रकटले ॥ १७४ ॥ <br>
तों विराट लोकांसहित ॥ सभेस जो येऊन पाहत ॥ <br>
तों पांच पुरुष दीप्तिमंत ॥ राजचिह्नीं देखिले ॥ १७५ ॥ <br>
सभय आणि विस्मित ॥ होऊन पाहे तेव्हां तटस्थ ॥ <br>
तों उत्तर येऊन त्वरित ॥ रायाप्रति सांगतसे ॥ १७६ ॥ <br>
पित्यास म्हणे उत्तर ॥ ओळखिले काय पंडुकुमार ॥ <br>
संपूर्ण एक संवत्सर ॥ सेवा केली आमुची ॥ १७७ ॥ <br>
कंक तोच हा धर्म ॥ बल्लव तों ओळखी भीम ॥ <br>
बृहन्नटा धरिलें नाम ॥ तों महाराज धनंजय ॥ १७८ ॥ <br>
ग्रंथिक आणि तंतिपाल ॥ सहदेव आणि नकुल ॥ <br>
कौरव विभांडिले सकल ॥ तों हा पार्थ जाण पां ॥ १७९ ॥ <br>
अग्नीस देऊन खांडववन ॥ युद्धीं पराभविला पाकशासन ॥ <br>
सकल कौरव पराभवून ॥ द्रौपदी वरिली स्वयंवरीं ॥ १८० ॥ <br>
सैरंध्री ते द्रौपदी देख ॥ भीमें मारिले अवघे कीचक ॥ <br>
हिडिंब आणि बक ॥ जेणें पूर्वी मर्दिले ॥ १८१ ॥ <br>
राजसूययज्ञीं सर्व नृपती ॥ या धर्मरायास पूजिती ॥ <br>
अरे या धर्माची कीर्ति ॥ सहस्रवदनॉ न वर्णवे ॥ १८२ ॥ <br>
विराट म्हणे ऐक सूता ॥ कालचे युद्धीं तत्वतां ॥ <br>
सुशर्मा मज धरून नेतां ॥ इहीं पुरुषार्थे सोडविलें ॥ १८३ ॥ <br>
ऐसें बोलतां विराट ॥ प्रेमें दाटला त्याचा कंठ ॥ <br>
म्हणे उपकार केला अचाट ॥ काय आतां आठवूं ॥ १८४ ॥ <br>
विराट दोन्ही कर जोडून ॥ धरी धर्माचे दृढ चरण ॥ <br>
धर्मरायें विराटा उचलून ॥ दिलें आलिंगन अति प्रेमें ॥ १८५ ॥ <br>
विराट करूं लागला स्तवन ॥ साही निधानें घरीं असोन ॥ <br>
कांहीं नेणोंचि महिमान ॥ आम्ही पूर्ण दैवहत ॥ १८६ ॥ <br>
ज्योतिर्लिंग पूजावें वहिलें ॥ तें म्यां अभाग्यें पायीं ताडिलें ॥ <br>
अमृते संमार्जन केलें ॥ पूर्णपणे नेणोनियां ॥ १८७ ॥ <br>
शोधीत कामधेनु आली घर ॥ तीस केले काष्ठप्रहार ॥ <br>
काग म्हणोन खगेंद्र ॥ पाषाण हाणून उडविला ॥ १८८ ॥ <br>
कल्पवृक्ष उगवला द्वारीं ॥ तों तोडून टाकिला दूरी ॥ <br>
कीं चिंतामणि उडविला बाहेरी ॥ गोफिणी लावूनि अभाग्यें ॥ १८९ ॥ <br>
भाग्ये परीस लाधला घरीं ॥ तों फोडून रचिली पायरी ॥ <br>
मी अभागी त्याचपरी ॥ पांडव घरीं नोळखीं ॥ १९० ॥ <br>
केला सद्‌गुरूचा अनादर ॥ म्यां अपमानिले संत साचार ॥ <br>
भाग्ये घरा आले हरिहर ॥ घातले बाहेर न पूजितां ॥ १९१ ॥ <br>
असो भीम आणि अर्जुन ॥ करिती विराटाचें समाधान ॥ <br>
चौघे बंधू क्षेमालिंगन ॥ देते जाहले सप्रेम ॥ १९२ ॥ <br>
इकडे जाहला जो वृत्तांत ॥ तों सुदेष्णेस कळला समस्त ॥ <br>
द्रौपदीचे पायीं लागत ॥ म्हणे माये अपराधी मी ॥ १९३ ॥ <br>
तूं कमलेची अपरप्रतिमा ॥ आम्ही नेणों तुझा महिमा ॥ <br>
सावित्री सरस्वती उमा ॥ त्यांची उपमा तुजलागीं ॥ १९४ ॥ <br>
इकडे विराट ते अवसरीं ॥ धर्मरायापुढें पदरपसरी ॥ <br>
सर्व अन्याय क्षमा करीं ॥ नेणोनियां घडले जे ॥ १९५ ॥ <br>
सर्वही राज्य सेना कोश ॥ विराटे अर्पिलें निःशेष ॥ <br>
मी तुमचा दासानुदास ॥ सर्वस्वेशी साह्य असें ॥ १९६ ॥ <br>
पांडवांकडे पाहे विराट नृपती ॥ नेत्रांसी नव्हे कदा तृप्ती ॥ <br>
जिव्हा न धाय करितां स्तुती ॥ दाटे प्रीति अंतरीं ॥ १९७ ॥ <br>
विराट म्हणे अवधारा ॥ माझी कन्या आहे उत्तरा ॥ <br>
हे देईन पार्थवीरा ॥ तरीच धन्य मी साच ॥ १९८ ॥ <br>
पार्थ म्हणे अंतःपुरांत ॥ म्यां कन्येसमान पाळिली सत्य ॥ <br>
तरी अभिमन्यूस द्यावी यथार्थ ॥ स्नुषा आमुची करावी ॥ १९९ ॥ <br>
उत्तरेचा स्नेह मजवरी कैसा ॥ गुरु किंवा पिता जैसा ॥ <br>
तरी ते सुभद्रेची स्नुषा ॥ निर्धार हा साच पैं ॥ २०० ॥ <br>
श्रीकृष्णभगिनीसुत ॥ प्रत्यर्जुन रणपंडित ॥ <br>
मग विराट आणि नृपनाथ ॥ पत्र लिहिती द्वारके ॥ २०१ ॥ <br>
इंदिरावरा कमलनेत्रा ॥ जलदवर्णा चारुगात्रा ॥ <br>
भक्तपालका स्मरारिमित्रा ॥ परात्परा गोविंदा ॥ २०२ ॥ <br>
तुझें नाम घेतां जाण ॥ सकल पातकें होती दहन ॥ <br>
जैसा तुणा लागतां हुताशन ॥ भस्म होय क्षणार्धे ॥ २०३ ॥ <br>
तुझें करितां ध्यान ॥ आणि मनीं पाहतो चरण ॥ <br>
मग तेथें कर्म कोण ॥ उरू शके सांग पैं ॥ २०४ ॥ <br>
सहकुटुंब सहसेना ॥ लग्नास यावें जगन्मोहना ॥ <br>
उत्तरा दिधली अभिमन्या ॥ सत्वर आपण येइंजे ॥ २०५ ॥ <br>
पूर्वी सकल राजे जिंकून ॥ पांडवीं केले आपणाधीन ॥ <br>
तितुकियांस पत्रे लिहून ॥ धर्मरायें पाठविलीं ॥ २०६ ॥ <br>
अभिमन्यूचें एथें लग्न ॥ पुढें कुरुक्षेत्रीं युद्ध दारुण ॥ <br>
तरी सकलीं राजकरभार घेऊन ॥ विराटनगरा येइंजे ॥ २०७ ॥ <br>
विराटनगराबाहेरा ॥ उपलव्यनामें नगर ॥ <br>
त्याचे प्रदेशीं धर्मराज नृपवर ॥ शिबिरे देऊन राहिला ॥ २०८ ॥ <br>
तों छप्पत्रदेशींचे नृपवर ॥ शाण्णवकुळींचे राजकुमार ॥ <br>
सहसेना करभार अहेर ॥ धर्मरायास भेटले ॥ २०९ ॥ <br>
इकडे हलधर श्रीधर ॥ आनकदुंदुभि उग्रसेन नृपवर ॥ <br>
सात्यकी उद्धव अक्रूर ॥ कृष्णकुमार निघाले ॥ २१० ॥ <br>
छप्पन्न कोटी यादववीर ॥ कृष्णस्त्रिया सोळा सहस्त्र ॥ <br>
रुक्मिण्यादि समग्र ॥ कृष्णनायिका निघाल्या ॥ २११ ॥ <br>
सुभद्रेसहित अभिमन्य ॥ विराटनगरा चालिलें लग्न ॥ <br>
तों विराट धर्म सामोरे येऊन ॥ यादवेश्वरा भेटले ॥ २१२ ॥ <br>
वाजी वारण रथ ॥ दास दासी अपरिमित ॥ <br>
अपार धन देऊन पंडुसुत ॥ परमपुरू्षें तोषविला ॥ २१३ ॥ <br>
द्रुपद शिखंडी धृष्टद्युम्न ॥ पांडवांचे पंचकुमार जाण ॥ <br>
अग्निहोत्रपात्रें घेऊन ॥ धौम्य कुलगुरू पातला ॥ २१४ ॥ <br>
धन वस्त्रें अलंकार ॥ येणें भरून हस्ती अपार ॥ <br>
धर्मास भेटला द्रुपद उपवर ॥ सर्व अहेर समर्पिले ॥ २१५ ॥ <br>
सर्वही रथ घेऊन ॥ द्वारकेहून आला इंद्रसेन ॥ <br>
सप्रधान लग्नाचें कारण ॥ उत्तर विराट संपादिती ॥ २१६ ॥ <br>
साह्म जेथें श्रीकृष्ण ॥ तेथें कांहीं न पडे न्यून ॥ <br>
यथासांग जाहले लग्न ॥ उत्तरा अभिमन्यू वधूवर ॥ २१७ ॥ <br>
लग्नसोहळा वर्णावा समस्त ॥ तरी वाढेल अपार ग्रंथ ॥ <br>
उद्योगपर्व अद्‌भुत ॥ पुढें वर्णन असे हो ॥ २१८ ॥ <br>
मूळभारतीं वैशंपायन ॥ बोलला इतुकेंच वचन ॥ <br>
कीं यथासांग जाहले लग्न ॥ ध्वनितार्थ जाणविला ॥ २१९ ॥ <br>
असो विराटें आंदण ॥ पूर्वीच दिलें तनु मन ॥ <br>
पांडवांची संपदा पहिल्याहून ॥ शतगुणी विशेष चढियेली ॥ २२० ॥ <br>
सुदेष्णा द्रौपदी रुक्मिणी ॥ मुख्य जेथें वर्‍हाडिणी ॥ <br>
उत्तरा सुंदर देखोनी ॥ परमानंद सर्वांसी ॥ २२१ ॥ <br>
आले जे लग्नास राजेश्वर ॥ धर्म देत तयां वस्त्रालंकार ॥ <br>
धन देऊन अपार ॥ अवनीश्वर तोषविले ॥ २२२ ॥ <br>
चार दिवस जाहलें लग्न ॥ पुढें कृष्ण धर्म सभा करून ॥ <br>
विचार आरंभितील एधून ॥ उद्योगपर्व तेंच पैं ॥ २२३ ॥ <br>
विराटपर्व येथें संपलें ॥ पुढें उद्योगपर्व आरंभिलें ॥ <br>
जें श्रवण करितां सकलं ॥ कलिकल्मषें दूर होती ॥ २२४ ॥ <br>
एकाहत्तर अध्याय सुरस ॥ विराटपर्व अतिविशेष ॥ <br>
श्लोकसंख्या वेदव्यास ॥ सांगत कितीऐका ते ॥ २२५ ॥ <br>
दोन सहस्त्र पांच शत ॥ दश श्लोक आगळे गणित ॥ <br>
संख्या केलीसे नेमस्त ॥ सत्यवतीहृदयरत्‍नें ॥ २२६ ॥ <br>
विराटपर्व ऐकतां विशेष ॥ सर्व शत्रूंचा होय विनाश ॥ <br>
संपत्ति आयुष्य निर्दोष यश ॥ प्राप्त होईल श्रवण करितां ॥ २२७ ॥ <br>
पर्वापर्वाप्रति पूजा करून ॥ द्यावें ब्राह्मणांस भोजन ॥ <br>
त्यासी सर्वदा साह्य श्रीकृष्ण ॥ करितां श्रवण भारत ॥ २२८ ॥ <br>
सालंकृत सहस्त्र गायी ॥ ब्राह्मणांस दिधल्या ग्रहणसमयी ॥ <br>
तें फळ हाता ये लवलाहीं ॥ विराटपर्व ऐकतां ॥ २२९ ॥ <br>
पांडुरंगनगर अपूर्व ॥ तेथें कथिलें विराटपर्व ॥ <br>
पंढरीनाथ कर्ता सर्व ॥ काव्यरचना सुरस हे ॥ २३० ॥ <br>
चंद्रभागा मानससरोवर ॥ प्रेमकल्हारें जेथें अपार ॥ <br>
तेथें राजहंस रुक्मिणीवर ॥ सर्वदाही विराजे ॥ २३१ ॥ <br>
श्रीमद्‌भीमातटीं दिगंबर ॥ ब्रह्मानंद अत्युदार ॥ <br>
तेथें याचक श्रीधर ॥ अनन्य भजन मागतसे ॥ २३२ ॥ <br>
चंचु भरोन टिटवा ॥ समुद्र रिता करील केव्हां ॥ <br>
भारत अद्‌भुत रुक्मिणीधवा ॥ माझेनें कैसें वर्णवे ॥ २३३ ॥ <br>
तूं जरी राखशील पाठी ॥ तरी ग्रंथ जाईल शेवटीं ॥ <br>
श्रीधरवरदा जगजेठी ॥ कृपादृष्टीं पाहें पां ॥ २३४ ॥ <br>
पांडवप्रताप ग्रंथ अपूर्व ॥ त्यामाजी अध्याय चार विराटपर्व ॥ <br>
पुढें उद्योगपर्व अपूर्व ॥ ब्रह्मानंदें परिसिजे ॥ २३५ ॥ <br>
स्वस्ति श्रीपांडवप्रताप ग्रंथ ॥ विराटपर्व व्यासभारत ॥ <br>
त्यांतील सारांश यथार्थ ॥ पस्तिसाव्यांत कथियेला ॥ २३६ ॥ <br>
इति श्रीधरकृतपांडवप्रतापे विराटपर्वणि पंचत्रिंशत्तमोऽध्याय: ॥ ३५ ॥    <br>
अध्याय पस्तिसावा समाप्त<br></p><br>

<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
