<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap20.htm">मागचा अध्याय</a>
</div>
<div class="nex">
<a href="pratap22.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकविसावा </p><br>
<p class="hdr3">कौरवांच्या राजसभेत द्रौपदीचा अपमान  </p><br>

<p class="ovi">
श्रीगणेशाय नम: ॥ <br>		
अजातशत्रु धर्मराज ॥ धर्मपरायण धर्मात्मज ॥ <br>		
स्वधर्माचरण देवद्विज ॥ भजन न सोडी सर्वथा ॥ १ ॥ <br>		
कौरव जे परम दुर्जन ॥ कपटद्यूत तयांशीं खेळोन ॥ <br>		
राज्य सेना देश धन ॥ द्रौपदीसहित हारविलें ॥ २ ॥ <br>		
पांच पांडव पंचानन ॥ कपटकूपीं पडिले येऊन ॥ <br>		
कीं ते पंच मराळ नेऊन ॥ पंक गर्तेते रोंविले ॥ ३ ॥ <br>		
विदुरास म्हणे दुर्योधन ॥ पाडव जिंकोनी केले दीन ॥ <br>		
जैसे दग्धवनीं हरिण ॥ तेजहीन क्षुधित पैं ॥ ४ ॥ <br>		
द्रौपदी जाहली आमुची दासी ॥ ऊठ बोलावून आणीं सभेसी ॥ <br>		
तिचें पतिव्रतापण जनासी ॥ दाखवूं आजि तत्त्वतां ॥ ५ ॥ <br>		
विदुर म्हणे पापखाणी ॥ तुज निकट आली प्राणहानी ॥ <br>		
काय अपवित्र बोलसी वाणी ॥ महादुर्जना कपटिया ॥ ६ ॥ <br>		
दुर्योधन म्हणे देखा ॥ हा पांडवांचा पाठिराखा ॥ <br>		
कृत्रिम सांगत विवेका ॥ हितशत्रु घातक पैं ॥ ७ ॥ <br>		
प्रातिकामी सूतपुत्र जाण ॥ त्यास सांगे दुर्योधन ॥ <br>		
आणीं पांचालीस बोलावून ॥ भीड सोडून सभेसी ॥ ८ ॥ <br>		
हेर प्रवेशला मंदिरीं ॥ म्हणे अहो द्रुपदराजकुमारी ॥ <br>		
दुर्योधनें तेथवरी ॥ बोलाविलें जाण पां ॥ ९ ॥ <br>		
धर्में हारविलें समस्त ॥ कोणाचा शब्द न चाले तेथ ॥ <br>		
द्रौपदी म्हणे मनांत ॥ मांडला अनर्थ निर्धारे ॥ १० ॥ <br>		
वाटे काळिजीं घातली सुरी ॥ कीं सौदामिनी पडली शिरीं ॥ <br>		
कीं सुकुमार कमलिनीवरी ॥ वज्रघाय पडियेला ॥ ११ ॥ <br>		
मग द्रौपदी म्हणे तयासी ॥ जाऊनि सांगें भीष्मद्रोणांसी ॥ <br>		
तुम्ही श्रेष्ठ असतां सभेसी ॥ विपरीत करणी काय हे ॥ १२ ॥ <br>		
धर्में हारविलें आपणास ॥ तरी तो तुमचा जाहला निःशेष ॥ <br>		
धर्मास आणि आम्हांस ॥ मग संबंध कायसा ॥ १३ ॥ <br>		
मी पंचपुरूषांची ललना पाहीं ॥ मज सर्वथा जिंकिलें नाहीं ॥ <br>		
नारदे नेमिले दिन सर्वही ॥ सीमा केली अलोट ॥ १४ ॥ <br>		
पांचां ठायीं वांटिलें वर्ष ॥ दोन मास द्वादश दिवस ॥ <br>		
यांत मी स्त्री भीमाची निःशेष ॥ तरी धर्म केविं हारवी ॥ १५ ॥ <br>		
सभेसी येऊन सूतनंदन ॥ सांगे सुयोधनासी वर्तमान ॥ <br>		
ऋतुस्नात द्रौपदीनिधान ॥ कैशी आणूं सभेंत ॥ १६ ॥ <br>		
त्यास निर्भर्त्सी दुर्योधन ॥ मग उठविला दुःशासन ॥ <br>		
म्हणे धांव आणीं ओढून ॥ केश धरूनि येथवरी ॥ १७ ॥ <br>		
आमुची ते जाहली दासी ॥ मग तिची भीड कायसी ॥ <br>		
दुःशासन धांवला वेगेंशीं ॥ द्रौपदीपाशीं पातला ॥ १८ ॥ <br>		
हरिणीवरी क्रोधयुक्त ॥ महाव्याघ्र जेविं झेंपावत ॥ <br>		
कीं तस्कर जैसा संचरत ॥ राज्यभांडारीं एकलाची ॥ १९ ॥ <br>		
कीं मेदिनीगर्भरत्‍न ॥ धरूं धांवला द्विपंचवदन ॥ <br>		
तैसा याज्ञसेनीजवळ येऊन ॥ काय बोले दुरात्मा ॥ २० ॥ <br>		
ऊठ आतां वेगें येथून ॥ राजा पाचारी दुर्योधन ॥ <br>		
तुझे पंच भ्रतार दास करून ॥ आम्हीं जिंकून ठेविले ॥ २१ ॥ <br>		
तूं आमची दासी निर्धारे ॥ ऊठ सभे चाल सत्वरें ॥ <br>		
तुझें भाग्य उदेलें चतुरे ॥ दुर्योधना वरी आतां ॥ २२ ॥ <br>		
आयुष्यांतीं यमदूत ॥ तैसा द्रौपदीस तो भासत ॥ <br>		
कंठ होऊन सद्‌गदित ॥ काय मात बोलिली ॥ २३ ॥ <br>		
म्हणे देवरा तूं अवधारीं ॥ सभेसी कैशी नेतां नारी ॥ <br>		
ज्येष्ठ सहोदराची अंतुरी ॥ गांधारीसम तुम्हांते ॥ २४ ॥ <br>		
देवरा ऐकें ये समयीं ॥ माझा कैवारी तूंचि होई ॥ <br>		
निर्दोष यश पदरीं घेई ॥ कळेल शिष्टाई करीं तैसी ॥ २५ ॥ <br>		
देवरा तूं होईं माउली ॥ लज्जा रक्षीं आजि आपुली ॥ <br>		
माझा द्रुपदराज ये वेळीं ॥ तूंचि होई दयाळा ॥ २६ ॥ <br>		
किंवा शस्त्र घेऊन तत्त्वतां ॥ वधीं मज येथेंचि आतां ॥ <br>		
लोक धन्य म्हणती ऐकतां ॥ वर्णितील कीर्ति तुझी ॥ २७ ॥ <br>		
निर्दय बोले पापराशी ॥ ऊठ वाचाळे चाल सभेसी ॥ <br>		
तुज धरून नेईन केशीं ॥ जाहलीस दासी आमुची तूं ॥ २८ ॥ <br>		
हिंसकास कैंची दया ॥ मार्गघ्नास कैंची माया ॥ <br>		
उपरति पैशून्यवादिया ॥ कदाकाळीं घडेना ॥ २९ ॥ <br>		
धनलुब्धास नावडे धर्म ॥ जारासी कायसें सत्कर्म ॥ <br>		
साधुनिंदका नावडे प्रेम ॥ भजनमार्ग कदाही ॥ ३० ॥ <br>		
शांत नव्हे कदा विखार ॥ दुर्जन न बोलती कधीं मधुर ॥ <br>		
ध्यान करूं बैसले खर ॥ कालत्रयीं घडेना ॥ ३१ ॥ <br>		
असो ओढवला काल कठिण ॥ पांचाळी उठली तेथोन ॥ <br>		
गृहांत चालली देखोन ॥ दुःशासन धावला ॥ ३२ ॥ <br>		
अर्धयोजन आसमास ॥ जिचे तनूचा जाय सुवास ॥ <br>		
चहूंकडे फांके जिचा प्रकाश ॥ तिचे केश धरियेले ॥ ३३ ॥ <br>		
हांक फोडी श्रीकृष्णभगिनी ॥ आंसडूनी पाडिली मेदिनीं ॥ <br>		
ब्रह्मांड डळमळलें ते क्षणीं ॥ उसळे पाणी सागरींचें ॥ ३४ ॥ <br>		
रोहिणीवर वासरमणी ॥ खचों भाविती तेव्हां धरणीं ॥ <br>		
वैकुंठ कैलास ते क्षणीं ॥ डळमळले अति दुःखें ॥ ३५ ॥ <br>		
केशीं आकर्षोनि वेल्हाळ ॥ सभे चालिला चांडाळ ॥ <br>		
जैसा हरिणीस धरून शार्दूल ॥ घेऊनि जाय त्वरेनें ॥ ३६ ॥ <br>		
रोदन करी अधोवदनी ॥ नयनोदकें भिजे कुंभिनी ॥ <br>		
म्हणे वीरगुंठी करेंकरूनी ॥ हळूच तरी धरीं पैं ॥ ३७ ॥ <br>		
भूषणें जाहलीं विगलित ॥ ठायीं ठायीं गळोनि पडत ॥ <br>		
मुक्तें वाटेस विखुरत ॥ तेजें कविगुरूंसारखीं ॥ ३८ ॥ <br>		
म्हणे राजसा सखया देवरा ॥ हळूचि चालें न करीं त्वरा ॥ <br>		
केश ओढिसी एकसरा ॥ सुढाळ मुष्टी धरीं पैं ॥ ३९ ॥ <br>		
उभा राहें एक क्षण ॥ कासावीस जाहले माझे प्राण ॥ <br>		
रसना अधर गेले वाळोन ॥ जीवनावीण एधवां ॥ ४० ॥ <br>		
द्रोणगुरूची तुम्हांस आण ॥ धांवडूं नका मजलागून ॥ <br>		
तुटोनि पडों पाहती चरण ॥ परि कुलक्षण नायके तो ॥ ४१ ॥ <br>		
सभेस आणितां सुंदरी ॥ उजेड पडला सकलांवरी ॥ <br>		
विद्युल्लता जैसी अंधारीं ॥ नभोमंडळीं प्रकाशे ॥ ४२ ॥ <br>		
देखतां द्रौपदीनिधान ॥ संतभक्तीं झांकिले नयन ॥ <br>		
परम संतोषले दुर्जन ॥ स्वरूप देखोन तियेचें ॥ ४३ ॥ <br>		
जिचिया स्वरूपावरून ॥ कुर्वंडी करिजे रतिरमण ॥ <br>		
जे अपर्णेची अपरप्रतिमा जाण ॥ गुणनिधान द्रौपदी ॥ ४४ ॥ <br>		
पाकशासन कमलजन्मा ॥ त्यांचेनि न करवे जिची प्रतिमा ॥ <br>		
रंभा उर्वशी तिलोत्तमा ॥ चरणांगुष्ठीं न तुळती ॥ ४५ ॥ <br>		
कृष्णाचऐशी कृष्णभगिनी ॥ कीं ओतिली इंद्रनील गाळूनी ॥ <br>		
खंजन मृग मीन लोचनांवरूनी ॥ ओंवाळून टाकावे ॥ ४६ ॥ <br>		
दंत जेविं हिरेखाणी ॥ बोलतां उजेड पडे मेदिनीं ॥ <br>		
जिचा मुखप्रकाश देखोनी ॥ रोहिणीवर लज्जित ॥ ४७ ॥ <br>		
कर्ण म्हणे द्रौपदीस ॥ तूं दुर्योधनाचे अंकीं बैस ॥ <br>		
भोगीं आतां राज्यविलास ॥ सोडीं आशा पांडवांची ॥ ४८ ॥ <br>		
ऐसें ऐकतां ते पद्याक्षी ॥ भीमार्जुनां कोठे लक्षी ॥ <br>		
परि पक्षहीन अंध पक्षी ॥ तैसे दीन दिसती ते ॥ ४९ ॥ <br>		
भीमास नावरे क्रोध तदा ॥ सांवरूनि करें आकर्षी गदा ॥ <br>		
म्हणे कौरवांच्या शिरश्छेदा ॥ करीन आतां क्षणार्धे ॥ ५० ॥ <br>		
पांचालीनें पाहतो विलोकून ॥ माझें हृदय जाहलें शतचूर्ण ॥ <br>		
दावानल जाळी तृणकानन ॥ तेविं दुर्जन मारीन हे ॥ ५१ ॥ <br>		
धर्म म्हणे ऐक भीमा ॥ तिहीं पण करूनि जिकिलें आम्हां ॥ <br>		
क्रोध आवरीं करीं क्षमा ॥ वेगें पाहें विचारून ॥ ५२ ॥ <br>		
तुज क्रोध नावरेच कदा ॥ तरी माझिये मस्तकीं प्रेरीं गदा ॥ <br>		
परी स्वधर्मसत्यमर्यादा ॥ सर्वथाही न सांडीं तूं ॥ ५३ ॥ <br>		
चळतील मेरुमांदार ॥ पश्चिमेस उगवेल जरी मित्र ॥ <br>		
हेंही अघटित घडेल परि सजन नर ॥ असत्य मार्गें न जाती ॥ ५४ ॥ <br>		
उष्णता धरील रोहिणीपती ॥ शिळेवरी कमळें उगवती ॥ <br>		
हेंहि अघटित घडेल परि न वर्तती ॥ भगवद्भक्त असत्यें पैं ॥ ५५ ॥ <br>		
मग भीम म्हणे एकांतीं ॥ वडिलीं तुज सांगितली नीती ॥ <br>		
नारदव्यासांचिया उक्ती ॥ द्यूतीं रत होऊं नको ॥ ५६ ॥ <br>		
वर्जितां खेळोनि कपटद्यूता ॥ व्यसनी पाडिलें समस्तां ॥ <br>		
तोडीन आतां तुझे हस्ता ॥ गदाघायें तत्काल ॥ ५७ ॥ <br>		
अवश्य म्हणे महाराज धर्म ॥ गदा उचली क्रोधें भीम ॥ <br>		
तो सद्विवेकी पार्थ परम ॥ हस्त धरीत भीमाचा ॥ ५८ ॥ <br>		
म्हणे या ब्रह्मांडमंडपांत ॥ धर्माऐसा सत्य शांत ॥ <br>		
नाहीं नाहीं यथार्थ ॥ साक्ष देत सरस्वती ॥ ५९ ॥ <br>		
जो निश्चलगंगेचा लोट ॥ जो विवेकरत्‍नांचा मुकुट ॥ <br>		
कीं भक्तिवैरागरींची सुभट ॥ दिव्य हिरा जन्मला ॥ ६० ॥ <br>		
सद्‌बुद्धिसरोवरींचा राजहंस ॥ भक्त्युद्यानींचा तापस ॥ <br>		
जो अजातशत्रु निर्दोष ॥ पंडूसमान आम्हांतें ॥ ६१ ॥ <br>		
तेणें शब्द गोंविला नेमा ॥ तो निश्चय तुम्हां आम्हां ॥ <br>		
धर्मास मारून भीमा ॥ अपकीर्तिच वरावी ॥ ६२ ॥ <br>		
संसार मृगजलन्याय ॥ याचा भरंवसा असे काय ॥ <br>		
ये अवनीसं बहुत राय ॥ भोगोनि गेले पुढें जाती ॥ ६३ ॥ <br>		
भीमाचा क्रोधाग्नि अत्यंत ॥ चालिला विवेकवन जाळित ॥ <br>		
तों सुशब्द वर्षला मेघपार्थ ॥ तेणें शांत जाहला तो ॥ ६४ ॥ <br>		
धर्माचे चरण वंदूनी ॥ भीम बैसला स्वस्थानीं ॥ <br>		
तों दुःशासन केश कवळूनी ॥ झोका देत द्रौपदीतें ॥ ६५ ॥ <br>		
इंदुवदना पद्यलोचनी ॥ जे पद्मजजनकाची भगिनी ॥ <br>		
सुकुमार एकवसनी ॥ जाचिली दुर्जनीं तेधवां ॥ ६६ ॥ <br>		
पूर्वी जाहला राजसूय यज्ञ ॥ शेवटीं जाहलें अवभृथस्नान ॥ <br>		
तेव्हां केशमोकळे करून ॥ वीरगुंठी बांधिली ॥ ६७ ॥ <br>		
ते हस्तीं दृढ धरून दुःशासन ॥ झोके देतसे हिंसक दुर्जन ॥ <br>		
तेव्हां द्रौपदी गुणनिधान ॥ भीष्मद्रोणांकडे पाहे ॥ ६८ ॥ <br>		
तुम्ही वडील न्यायसागर ॥ अन्याय होतो परम दुस्तर ॥ <br>		
इहीं मज जिंकिले काय साचार ॥ वदा उत्तर येधवां ॥ ६९ ॥ <br>		
भीष्म वदे ते क्षणीं ॥ ऐकें वो सद्‌गुणरत्‍नखाणी ॥ <br>		
धर्म बोले स्वमुखेंकरूनी ॥ आम्हांस पणीं जिकिलें ॥ ७० ॥ <br>		
तेथें आमुचें न्यायवचन ॥ कोण मानील सांग प्रमाण ॥ <br>		
मग बोले गुरु द्रोण ॥ भीड धरून कौरवांची ॥ ७१ ॥ <br>		
समुद्राहूनि अगणित ॥ धर्माचें मातें न गणवे तत्त्व ॥ <br>		
निर्मल अंतर शांत दांत ॥ वचन विपरीत न बोले ॥ ७२ ॥ <br>		
कोणी भीड टाकून ॥ न बोलेचि यथार्थ वचन ॥ <br>		
हें देखोनि विकर्णं ॥ बोलता जाहला उठोनियां ॥ ७३ ॥ <br>		
द्रौपदी जिंकिली म्हणतील कोणी ॥ गलितकुष्ठें झडेल वाणी ॥ <br>		
त्यांस निकट आली प्राणहानी ॥ येच क्षणीं जाणिजे ॥ ७४ ॥ <br>		
त्रिवार हांक फोडोनी ॥ म्हणे नाहीं जिंकिली याज्ञसेनी ॥ <br>		
हे अन्यायी अवघे या स्थानीं ॥ साधु कोणी नसे येथें ॥ ७५ ॥ <br>		
अंतर्बाह्य धृतराष्ट्र अंध ॥ पुत्रलोभें जाहला मंद ॥ <br>		
अरे हे भीष्म द्रोण वृद्ध ॥ सत्य येथें न बोलती ॥ ७६ ॥ <br>		
कुलक्षयास कारण ॥ तो हा शकुनि आणि कर्ण ॥ <br>		
अधिकाधिक दुर्योधन ॥ इहीं बोधून खवळिला ॥ ७७ ॥ <br>		
राजा केवळ राक्षस जाण ॥ व्याघ्ररूपी अवघे प्रधान ॥ <br>		
केवळ ते सेवक श्वान ॥ मग अन्योन्य वर्ततसे ॥ ७८ ॥ <br>		
दुर्योधनास सुख वाटत ॥ परि समीप आला अनर्थ ॥ <br>		
द्रौपदी केली उभी येथ ॥ भुलले मूर्ख सर्वही ॥ ७९ ॥ <br>		
गांजित द्रौपदी वेल्हाळा ॥ परि हे प्रलयाग्नीची ज्वाळा ॥ <br>		
तुम्हां पतंगां सकळां ॥ भस्म करील क्षणार्धें ॥ ८० ॥ <br>		
ऐकोनि विकर्णाची वाणी ॥ सुर वर्षती दिव्य सुमनीं ॥ <br>		
माथे आणि तर्जनी ॥ डोलविती आनंदें ॥ ८१ ॥ <br>		
ऐसें देखोनि ते क्षणीं ॥ कर्ण कोपला शतगुणीं ॥ <br>		
धर्में बोली करून पणीं ॥ याज्ञसेनी हारविली ॥ ८२ ॥ <br>		
तें असत्य अवघें करूनी ॥ भलतेंचि जल्पसी सभास्थानीं ॥ <br>		
तुज वधितों येच क्षणीं ॥ परि दुखवेल मनीं गांधारी ॥ ८३ ॥ <br>		
शतमूर्ख तूं त्रिशुद्धि ॥ वडिलांस शिकविसी बुद्धि ॥ <br>		
येथें काय जाहला अविधि ॥ दासी सभेसी आणिल्या ॥ ८४ ॥ <br>		
एक स्त्री भ्रतार पांच जण ॥ कोणे शास्त्रीं केलें लेखन ॥ <br>		
हे दोषखाणी जारीण ॥ करा नग्न येथें आतां ॥ ८५ ॥ <br>		
वस्त्रें भूषणें संपूर्ण ॥ आधीं घ्या पांडवांचीं हिरोन ॥ <br>		
ऐसें ऐकतां पांचही जण ॥ वल्कलें वेष्टून बैसले ॥ ८६ ॥ <br>		
जानु उघडी करून ॥ द्रौपदीस दावी दुर्योधन ॥ <br>		
म्हणे बैस अर्धांगी येऊन ॥ पट्टराणी होई माझी ॥ ८७ ॥ <br>		
भीमे गदा उचलोनि लवलाहें ॥ म्हणे अंधपुत्रा इकडे पाहें ॥ <br>		
तुझा अंक गदाघाये ॥ चूर्ण करीन जाण पां ॥ ८८ ॥ <br>		
हें जरी न करवेल माझेनी ॥ तरी विवून वंध्या कुंती जननी ॥ <br>		
लज्जा आली सोमवंशालागूनी ॥ कृष्णदास्य व्यर्थ गेलें ॥ ८९ ॥ <br>		
ऐसें ऐकतां वचन ॥ प्रकट बोले दुर्योधन ॥ <br>		
म्हणे गे द्रौपदी येऊन ॥ बैस निःशंक मांडीवरी ॥ ९० ॥ <br>		
ऐसें बोलतां दुर्योधन ॥ द्रौपदी बोले तीक्ष्ण वचन ॥ <br>		
बळेंचि चेतविला प्रलयाग्न ॥ कौरवकुल जाळावया ॥ ९१ ॥ <br>		
बळें खवळिला भुजंग ॥ कीं शुंडे पिळिला मत्तमातंग ॥ <br>		
निद्रित व्याघ्र सवेग. ॥ नासिकेवरी ताडिला ॥ ९२ ॥ <br>		
तैशी ते पांडवललना ॥ म्हणे चांडाळा दुर्योधना ॥ <br>		
गलितकुष्ठ भरोनि रसनी ॥ झडों दे तुझी पापिया ॥ ९३ ॥ <br>		
महाप्रलयसौदामिनी ॥ हिंसका पडो तुजवरी घेऊनी ॥ <br>		
तुझे दृष्टीचे कोळसे होऊनी ॥ भस्म होऊं दे दुर्जना ॥ ९४ ॥ <br>		
भीमे गदा नेमिली नोवरी ॥ रणचत्वरीं घेई मांडीवरी ॥ <br>		
पंचप्राण घालोनि बाहेरी ॥ प्रलयाग्नि लावीं पैं ॥ ९५ ॥ <br>		
तुझ्या स्त्रिया हृदय पिटूनी ॥ वाद्यें वाजविती भयंकर वदनीं ॥ <br>		
रक्तमृत्तिका मिळोनी ॥ हळदी सहजचि लागेल ॥ ९६ ॥ <br>		
मग ते गदा हृदयीं धरून ॥ समरमंचकीं करीं शयन ॥ <br>		
बंधूंसमवेत यमसदन ॥ पावोनि करीं साडे तेथें ॥ ९७ ॥ <br>		
शब्दशस्त्रांचे घाय तीक्ष्ण ॥ लागतां खवळला दुर्योधन ॥ <br>		
म्हणे इचे तुकडे करून ॥ सर्षपप्राय टाका रे ॥ ९८ ॥ <br>		
जिव्हा नासिक आणि कर्ण ॥ हस्त शस्त्रें टाका छेदून ॥ <br>		
दुःशासना फेडीं वसन ॥ दावीं नग्न सभेंत ॥ ९९ ॥ <br>		
वामहस्तें केश कवळून ॥ सव्यहस्तें फेडीं वसन ॥ <br>		
नगरलोक सभाजन ॥ झांकती नयन अति दुःखें ॥ १०० ॥ <br>		
कृष्णास करावया श्रुत ॥ वेगें पिटिला मनोदूत ॥ <br>		
म्हणे मांडिला थोर आकांत ॥ धांवें त्वरित कैवारिया ॥ १०१ ॥ <br>		
सुभद्रकारिके भवानि ॥ मूलपीठद्वारकाविलासिनि ॥ <br>		
आदिमायेची कुलस्वामिनी ॥ धांव जननि लौकरी ॥ १०२ ॥ <br>		
मनमोहने गोकुलवासिनि ॥ हृदयवृंदावनविहारिणि ॥ <br>		
सावळे गोवर्द्धनोद्धारिणि ॥ वेगेंकरून धावे कीं ॥ १०३ ॥ <br>		
म्हणे दुर्योधन दुःशासन ॥ हेचि शुंभ निशुंभ दैत्य जाण ॥ <br>		
ययां मर्दूनियां जाण ॥ रक्षी लज्जावसन माझें ॥ १०४ ॥ <br>		
खगवरकेतना इंदीवरनेत्रा ॥ इंदिरावरा जलदगात्रा ॥ <br>		
विश्वव्यापका त्रिनेत्रमित्रा ॥ सुत्रामा महिमा नेणे तुझा ॥ १०५ ॥ <br>		
यादवकुलमुकुटावतंसा ॥ कंसांतका क्षीराब्धिविलासा ॥ <br>		
सच्चिदानंदा मनोहरवेषा ॥ शरणागता रक्षी तूं ॥ १०६ ॥ <br>		
सनकादिकवंद्या जगदुद्धारा ॥ पद्मजातजनका त्रिभुवनसुंदरा ॥ <br>		
पांडवपालका रणरंगधीरा ॥ । अति उदारा श्रीरंगा ॥ १०७ ॥ <br>		
मायाचक्रचालका निरंजना ॥ महारजतपूर्णवसना ॥ <br>		
मधुमुरकैटभदैत्यभंजना ॥ जगज्जीवना धांवे कां ॥ १०८ ॥ <br>		
अवतारचक्रचरित्रपालका ॥ धांव अनंतब्रह्मांडनायका ॥ <br>		
ब्रह्मानंदमुखमृगांका ॥ दावीं एकदा ये वेळे ॥ १०९ ॥ <br>		
मुचुकुंदोद्धारका गिरिधरा ॥ पंचशरजनका परात्परा ॥ <br>		
निगमागमवंद्या अनंतनेत्रा ॥ संकट माझें न देखसी ॥ ११० ॥ <br>		
अंध जातां घोरकांतारीं ॥ समागमी टाकोनि गेले दूरी ॥ <br>		
मग तो तळमळी नानापरी ॥ मज मुरारि तेविं जाहलें ॥ १११ ॥ <br>		
व्याघ्रें पाडस धरिलें वनीं ॥ तें दिनरजनीं चिंती जननी ॥ <br>		
वैकुंठपुरविहारिणि ॥ ध्यायीं मनीं तेविं तूतें ॥ ११२ ॥ <br>		
प्रसूतसमयीं मध्याह्नीं ॥ तृषित धेनु दग्धवनीं ॥ <br>		
तो सहस्त्र व्याघ्रीं येऊनि ॥ गर्जना करूनि ओढिली ॥ ११३ ॥ <br>		
भक्तवत्सला स्नेहाळा हरि ॥ तेविं मज गांजिलें दुराचारीं ॥ <br>		
कोठे गुंतलासी कैवारी ॥ कमलायतना हृदयस्था ॥ ११४ ॥ <br>		
ये समयीं न येसी करुणार्णवा ॥ उणें येईल कीं बिरुदा नांवा ॥ <br>		
भक्तवत्सला रमाधवा ॥ बाहतां कंठ शोषला ॥ ११५ ॥ <br>		
गांजिती कौरव दुर्जन ॥ विसांव्या कां सांडिला अभिमान ॥ <br>		
पांचाळी श्रीरंगा तुझी बहीण ॥ घोष गाजे त्रिभुवनीं ॥ ११६ ॥ <br>		
कौरवकुबुद्धिसमुद्रांत ॥ बुडालें हरि देईं हात ॥ <br>		
दीनवदन जाहले पंडुसुत ॥ बांधले दृढ कपटपाशें ॥ ११७ ॥ <br>		
कौरवपीडा वणवा दारुण ॥ जळतो केशवा वर्षें घन ॥ <br>		
भीष्मद्रोणाचें न चले वचन ॥ म्लानवदन बैसले ॥ ११८ ॥ <br>		
कौरवसभाभूतमेळीं ॥ पडली तुझी दासी पांचाळी ॥ <br>		
पंचाक्षरी तूं वनमाळी ॥ धांव ये वेळीं त्वरेनें ॥ ११९ ॥ <br>		
हरि तूं कंठीरव दयाब्धी ॥ तुझी कन्या मी येथें द्रौपदी ॥ <br>		
कौरवगजीं वेढिली त्रिशुद्धी ॥ धांव आधीं हांक देत ॥ १२० ॥ <br>		
चिंतारोग जडला दारुण ॥ धावे कृपारसपात्र घेऊन ॥ <br>		
तुजपाशीं धाडीन प्राण ॥ कुणप येथें टाकूनि हें ॥ १२१ ॥ <br>		
लपावया तुझे हृदयीं ॥ हरि मजला ठाव देई ॥ <br>		
लाज गेलिया लवलाहीं ॥ मग काय उरेल ॥ १२२ ॥ <br>		
करुणाकरा गोपाला ॥ विलंब कां फार लाविला ॥ <br>		
जाहलिया भगिनीची अवकळा ॥ मग काय डोळां पाहसी ॥ १२३ ॥ <br>		
कामधेनु श्रीरंग माउली ॥ कोणते वनीं आजि गुंतली ॥ <br>		
द्रौपदीवत्स विसंबली ॥ कौरववृकसभेंत ॥ १२४ ॥ <br>		
अहा श्रीकृष्णा यादवेंद्रा ॥ तुज काय लागली योगनिद्रा ॥ <br>		
द्रौपदीकन्या एकसरां ॥ हांक फोडितां सोकली ॥ १२५ ॥ <br>		
आपण वाढविलें म्हणून ॥ जड काष्ठ तारी जीवन ॥ <br>		
पाळिले जातां बुडोन ॥ ब्रिदें गळोनि गेली पैं ॥ १२६ ॥ <br>		
यदुकुलकमलविकासमित्रा ॥ पांडवमानसचकोरचंद्रा ॥ <br>		
जगद्वंद्या कृपासमुद्रा ॥ करीं त्वरा ये वेळे ॥ १२७ ॥ <br>		
द्रौपदीचे करुणाशब्द ॥ हेचि उडाले प्रेममिलिंद ॥ <br>		
श्रीकृष्णकमलीं सद्‌गद ॥ गुंजारव जाणविती ॥ १२८ ॥ <br>		
कौरवसभा कंटकस्थल ॥ जाणोनि द्रौपदीचे शब्द मराल ॥ <br>		
कृष्णमानससरोवर विशाल ॥ जाऊन तेथें बैसले ॥ १२९ ॥ <br>		
स्वानंदरूप पर्यंक ॥ तेथें पहुडला वैकुंठनायक ॥ <br>		
चरण तळहातीं तेथें देख ॥ ज्ञानकला रुक्यिणी ॥ १३० ॥ <br>		
अनुभवबोधें सुस्वर ॥ गाती नारद आणि तुंबर ॥ <br>		
तेथें उद्धव आणि अक्रूर ॥ सुगंध वायु जाणविती ॥ १३१ ॥ <br>		
सप्रेमलक्ष जोडले करीं ॥ उभा सन्मुख तो सर्पारी ॥ <br>		
चरण तळहातीं भीमककुमारी ॥ देखे नखमुकुरी ब्रह्मांडें ॥ १३२ ॥ <br>		
कौरवसभा कालरात्री दारुण ॥ द्रौपदीचे वस्त्रहरण ॥ <br>		
करावया तस्कर दुःशासन ॥ घाला घालूं पहातसे ॥ १३३ ॥ <br>		
तो द्रौपदीचे शब्द सुरेख ॥ ते द्वारकेत घालिती हांक ॥ <br>		
जागा जाहला वैकुठनायक ॥ घाबरेपणें विलोकी ॥ १३४ ॥ <br>		
ज्ञानें पाहे तों यादवेंद्र ॥ पांडवभांडारींचे कौरवतस्कर ॥ <br>		
द्रौपदीलज्जाधन अपार ॥ नेऊ पाहती हरूनियां ॥ १३५ ॥ <br>		
रुक्मिणीचे हातींचा चरण ॥ आसडोनि उठला मनमोहन ॥ <br>		
धांव घेतली उठोन ॥ न बोलतां कोणाशीं ॥ १३६ ॥ <br>		
पीतांबराची रुळत कास ॥ ती न सांवरीच हषीकेश ॥ <br>		
मुकुट राहिला रुळती केश ॥ सुगंधसुमनें सांडती ॥ १३७ ॥ <br>		
कौस्तुभमाला वैजयंती ॥ नीट न सांवरी श्रीपती ॥ <br>		
खेद पावला श्रीतनूप्रती ॥ कंठ सद्‌गद जाहला ॥ १३८ ॥ <br>		
श्रीरंगाच्या वेगापुढें ॥ मन पवन कायसें बापुडें ॥ <br>		
चिंतिलिया ठाया जावें गरुडें ॥ परी तोही मंद राहिला ॥ १३९ ॥ <br>		
धांवा केला हें भक्तिलक्षण ॥ परी तो हृदयींचा नांदे नारायण ॥ <br>		
सर्वव्यापक जगन्मोहन ॥ गमनागमन नसेचि ॥ १४० ॥ <br>		
नारद पुसे रुक्मिणीलागून ॥ कां घाबरेपणें गेले जगज्जीवन ॥ <br>		
ते म्हणे द्रौपदी गांजिली म्हणवून ॥ न सांवरत धांवले ॥ १४१ ॥ <br>		
इकडे द्रौपदीचे वसन ॥ फेडू पहात दुःशासन ॥ <br>		
तंव तो पाठीसीं येऊन ॥ उभा ठाकला कैवारी ॥ १४२ ॥ <br>		
जो पीतांबर आपुला ॥ तेणें झांकिली द्रौपदी बाला ॥ <br>		
प्रकाश असंभाव्य झळकला ॥ कौरवसभा चमकली ॥ १४३ ॥ <br>		
कृष्णवसन तेजाळ सुवास ॥ तेणें सुगंधे भरिलें आकाश ॥ <br>		
उभा पाठीशीं आदिपुरुष ॥ सद्भक्तींच देखिला ॥ १४४ ॥ <br>		
आल्हादली पांचाळी ॥ म्हणे कैवारिया वनमाळी ॥ <br>		
मज गांजिलें दुर्जनीं सकळीं ॥ हरिमाउलि नसतां तूं ॥ १४५ ॥ <br>		
हरि म्हणे द्रौपदीसी ॥ जें जें बोलिले पापराशी ॥ <br>		
तें तें गांजिलें देवकीसी ॥ मी हें मानसीं भावितों ॥ १४६ ॥ <br>		
आला जाणोनि भगवंत ॥ धर्म बंधूस खुणावित ॥ <br>		
नयनीं वाहती अश्रुपात ॥ कंठ सद्‌गदित जाहला ॥ १४७ ॥ <br>		
देखोनि पाठीशीं दयार्णव ॥ विदुरास नावरती अष्टभाव ॥ <br>		
भीष्मद्रोणादिक भक्त सर्व ॥ ब्रह्मानंदें डोलती ॥ १४८ ॥ <br>		
क्रोध नावरे दुर्योधना ॥ म्हणे रे मंदा दुःशासना ॥ <br>		
भीड कायसी धरिशी वसना ॥ फेडीं पाहूं दे सभेत ॥ १४९ ॥ <br>		
तेणें जों आसुडिलें चीर  ॥ तों आंत क्षीरोदक सुंदर ॥ <br>		
म्हणती अद्‌भुत स्त्रीचरित्र ॥ वस्त्रांत वस्त्र नेसली ॥ १५० ॥ <br>		
तेंही ओढितां दुर्जन ॥ तो आत देखे सुवर्णवर्ण ॥ <br>		
द्रौपदी झांकिली संपूर्ण ॥ चरणांगुष्ठही दिसेना ॥ १५१ ॥ <br>		
सभा जाहली तटस्थ ॥ म्हणती वस्त्रभार असंख्यात ॥ <br>		
अमोलिक तेजाद्‌भुत ॥ कोण पुरवी न कळे हें ॥ १५२ ॥ <br>		
हांवे चढोनि दुःशासनें ॥ दोहीं हातीं फेडिलीं वसनें ॥ <br>		
गणती दशशतवदनें ॥ करितां ठायीं पडेना ॥ १५३ ॥ <br>		
कनकवर्ण वस्त्र ओढी ॥ तो आत देखे जरीची साडी ॥ <br>		
त्याआत कुसुंबी चुनडी ॥ तेही ओढी अपवित्र ॥ १५४ ॥ <br>		
पाटाव ओढी जरतारी ॥ तो कल्हारवर्ण त्याअंतरीं ॥ <br>		
जरीचे शिखी मराळ पदरीं ॥ तेंही आवरी वेगें तो ॥ १५५ ॥ <br>		
कुसुमवर्ण पदर ॥ करवीरवर्ण कोविदार ॥ <br>		
रक्तोत्पलवर्ण सिंदूर ॥ चंपकवर्ण साजिरीं ॥ १५६ ॥ <br>		
केशरीहरिद्राकुंकुमवर्ण ॥ दूर्वारंग जंबू चंदन ॥ <br>		
सप्तरंगे रंगीत पूर्ण ॥ केतकीदलवर्ण एक पैं ॥ १५७ ॥ <br>		
कीररंगी नीलोत्पलवर्ण ॥ सहस्रचौकडी कांठ सुवर्ण ॥ <br>		
पाचू पेरोज वैडूर्य पूर्ण ॥ वर्णाची निघती असंख्य ॥ १५८ ॥ <br>		
मिलिंदवर्णं अपार ॥ चंद्रसूर्यकला सुकुमार ॥ <br>		
निराळवर्ण परिकर ॥ नक्षत्रठसे झळकती ॥ १५९ ॥ <br>		
गुंजारंग अग्निवर्ण ॥ रंभागर्भ काश्मीरवसन ॥ <br>		
दुग्धवर्ण कनकसुमनवर्ण ॥ जगज्जीवनें पुरविलीं ॥ १६० ॥ <br>		
कंबुवर्ण रजतहंस ॥ चामीकरवर्ण पद्मकोश ॥ <br>		
इंद्रगोपमाणिकरंगविशेष ॥ हृषीकेश पुरवीतसे ॥ १६१ ॥ <br>		
काशीकांचीअवंतींचीं ॥ अयोध्यामथुरामायापुरींचीं ॥ <br>		
वसनें आणिलीं द्वारकेचीं ॥ भगिनीलागीं श्रीधरें ॥ १६२ ॥ <br>		
भरत रमणक सप्तविधि वंश हिरण्य ॥ कीर्तिद्राक्ष हरीत सुवर्ण ॥ <br>		
या नवखंडींचीं वस्त्रें संपूर्ण ॥ जगज्जीवनें पुरविलीं ॥ १६३ ॥ <br>		
जंबू शाक प्लक्ष शाल्मली ॥ क्रौंच केतुमाल श्वेतवल्ली ॥ <br>		
या सप्तद्वीपींचीं वस्त्रें वनमाली ॥ पांचाळीतें पुरवीत ॥ १६४ ॥ <br>		
अंग वंग दशार्ण कलिंग ॥ कुलिंग काश्मीर भोज सुरंग ॥ <br>		
सौवीर सौराष्ट्र श्रीरंग ॥ वसनें सवेग आणीत ॥ १६५ ॥ <br>		
बंगाल मागध मालव नेपाळ ॥ केरल चोल पांचाळ ॥ <br>		
गौड मल्याळ स्त्रीराष्ट्र सिंहल ॥ द्राविड कर्नाटक आध्रं पैं ॥ १६६ ॥ <br>		
करहाटक महाराष्ट्र धोरण ॥ घोट नाट पंजाब पुलिंद हूण ॥ <br>		
भिल्ल गांधार विदेह चैद्य जाण ॥ विदर्भ विव्हल केरल ॥ १६७ ॥ <br>		
कोशल कुंतल किरात ॥ शूरसेन सेवन समस्त ॥ <br>		
कोंकण गोकर्ण मस्त्य सत्य ॥ मद्र शाल्व सिंधावती ॥ १६८ ॥ <br>		
सैंधव पारसीक गुर्जर ॥ यवन बर्बर जालंधर ॥ <br>		
छप्पन्नदेशींचीं वस्त्रें श्रीधर ॥ देत अपार पांचाळीतें ॥ १६९ ॥ <br>		
चीन मुलतान लाहोर ॥ काबुल बैंगलूर फिरंगाण थोर ॥ <br>		
खुरासन आणि कृष्णवस्त्र ॥ वस्त्रें तेथींचीं अपार पैं ॥ १७० ॥ <br>		
विष्णूकांची शिवकांची कुंभकोण ॥ चिदंबर अरुणाचल मल्लिकार्जुन ॥ <br>		
शेषाचल किष्किंधापट्टन ॥ प्रतिष्ठान करवीर पैं ॥ १७१ ॥ <br>		
स्वर्ग मृत्यू नागलोक ॥ वैकुंठ कैलास ब्रह्मपद सुरेख ॥ <br>		
सुरांसहित शचीनायक ॥ वस्त्रीं प्रत्यक्ष रेखिला ॥ १७२ ॥ <br>		
दशावतार अष्टदिक्पाल ॥ चवदा मनु लिहिले भूगोल ॥ <br>		
द्वादश मित्र एकादश रुद्र सकल ॥ वस्त्रांवरी पुतळे हे ॥ १७३ ॥ <br>		
रामायण भारत भागवत ॥ शिवविष्णुचरित्रे अद्‌भुत ॥ <br>		
एक सहस्रनामे मंडित ॥ कनकाक्षरी रेखिली ॥ १७४ ॥ <br>		
ऋषिमंडळी सिद्धचारण ॥ सोळा सिद्ध नवनारायण ॥ <br>		
चौर्‍यायशीं आसनें योगसाधन ॥ ऐशीं वस्त्रें निघालीं ॥ १७५ ॥ <br>		
शकप्रस्थ हस्तनापुर ॥ कुरुक्षेत्रीं युद्ध पुढें होणार ॥ <br>		
रणीं पडले कौरव पामर ॥ प्रेतें समग्र रेखिलीं ॥ १७६ ॥ <br>		
मांडीवरी गदा घालून ॥ भीमे मारिला दुर्योधन ॥ <br>		
दुःशासनाचे वक्षःस्थळ फोडून ॥ रक्तपान केलें असे ॥ १७७ ॥ <br>		
इतुकें दुर्जन पाहती ॥ परी सावध कोणी न होती ॥ <br>		
द्रौपदीचा कैवारी जगत्पती ॥ अनंतहस्तें नेसवी ॥ १७८ ॥ <br>		
अनंत कोटी ब्रह्मांडें ॥ भरलीं जवळी अक्षय्य दिंडे ॥ <br>		
श्रीकृष्णनायकाचीं प्रचंडें ॥ वस्त्रें शेषा न गणवती ॥ १७ ए ॥ <br>		
द्वारकेचा सभाग्य चाटा ॥ वस्त्रश्रेणी पुरवी अचाटा ॥ <br>		
न कळे हें कौरवांचे थाटा ॥ कांहीं कुचेष्टा न चालती ॥ १८० ॥ <br>		
रुई राहाट चिवट माग ॥ कांहीं न घालितां श्रीरंग ॥ <br>		
अचाट पटसुष्टि सुरंग ॥ पुरवीतसे ते काळीं ॥ १८१ ॥ <br>		
आपला पीतांबर शेवटीं ॥ द्रौपदीस नेसवीत जगजेठी ॥ <br>		
रत्‍नदर्शन रोंवूनि ओठीं ॥ सुदर्शन उचलिलें ॥ १८२ ॥ <br>		
म्हणे या वसना लावितां हात ॥ दग्ध करीन कौरव समस्त ॥ <br>		
विदुर द्रोण गंगासुत ॥ म्हणती अनर्थ मांडला ॥ १८३ ॥ <br>		
धृतराष्ट्रस जाणविती मात ॥ सर्वांचा येथें मांडला अंत ॥ <br>		
दुर्योधन भयभीत ॥ दुःशासनास वारीतसे ॥ १८४ ॥ <br>		
दुर्योधन म्हणे वस्त्रभार ॥ भांडारीं ठेवा हें समग्र ॥ <br>		
तो एकही तेथें न दिसे साचार ॥ अभाग्यासी तेधवां ॥ १८५ ॥ <br>		
तो अवचिन्हें जाहलीं बहुत ॥ गगनीं उठले त्रिविध केत ॥ <br>		
मेघ रक्तधारा वर्षत ॥ भयभीत कौरव पै ॥ १८६ ॥ <br>		
भक्त साधु नगरजन ॥ द्रौपदीस करिती सप्रेम नमन ॥ <br>		
कौरवांस वाचे निघून ॥ वर्णिती यश पांडवांचें ॥ १८७ ॥ <br>		
दुर्योधनास म्हणे भीमसेन ॥ तुझी मांडी मी करीन चूर्ण ॥ <br>		
नातरी पूर्वज पावती पतनच ॥ जीतचि जाण प्रेत मी ॥ १८८ ॥ <br>		
गांधारी हृदय पिटित ॥ भीम बोले तें करील यथार्थ ॥ <br>		
धृतराष्ट्रे पांडव समस्त ॥ द्रौपदीसहित बोळविले ॥ १८९ ॥ <br>		
आलिंगूनि पांचही जण ॥ म्हणे चांडाळ हा दुर्योधन ॥ <br>		
येणें तुम्हांस कष्टविलें पूर्ण ॥ तें कांहीं आठवू नका ॥ १९० ॥ <br>		
मी वृद्ध चक्षुहीन ॥ धर्मा करीं तूं माझें पालन ॥ <br>		
तथास्तु म्हणे भीमसेन ॥ ऐसेंच होईल शेवटीं ॥ १९१ ॥ <br>		
द्रौपदीच्या माथां हस्त ॥ ठेवून धृतराष्ट्र बोलत ॥ <br>		
माये तूं कुलतारक यथार्थ ॥ दुर्जनीं कष्ट दिले तूतें ॥ १९२ ॥ <br>		
इच्छा असेल जे मनांत ॥ ते तूं माग पुरवीन सत्य ॥ <br>		
येरी म्हणे पांडव मुक्त ॥ पणी जिंकिले ते करावे ॥ १९३ ॥ <br>		
शस्त्रें वस्त्रें राज्य रथा ॥ देऊन बोळवावें इंद्रप्रस्था ॥ <br>		
दास न म्हणावें आतां ॥ इतकेचि ताता देइंजे ॥ १९४ ॥ <br>		
ते तत्कालचि केले मुक्त ॥ उपहासून कर्ण हांसत ॥ <br>		
म्हणे धन्य रे तुम्ही पंडुसुत ॥ षंढतीळ संसारीं ॥ १९५ ॥ <br>		
बंदीं पडिलां समस्त ॥ ते स्त्रीप्रयत्‍ने जाहलां मुक्त ॥ <br>		
जारकर्म करूनि पाळित ॥ पति जैसी स्वैरिणी ॥ १९६ ॥ <br>		
अर्जुन म्हणे मशका ॥ भ्रष्टा कौलिकान्नभक्षका ॥ <br>		
कुलहीना सहस्त्रमूर्खा ॥ ऐक आतां प्रतिज्ञा हे ॥ १९७ ॥ <br>		
आम्ही नपुंसक कीं रणशूर ॥ पुढें कळेल हें समग्र ॥ <br>		
तुझें रणीं छेदूनि मिरवीन शिर ॥ तरीच पुत्र पंडूचा ॥ १९८ ॥ <br>		
असो रथीं बैसोनि पांचही जण ॥ माता कुंती द्रौपदीनिधान ॥ <br>		
शिबिकारूढ होऊन ॥ नगरांतून चालिलीं ॥ १९९ ॥ <br>		
पूर्वद्यूत संपलें ॥ आतां अन्य द्यूत आरंभिलें ॥ <br>		
तें पुढें असे कथिले ॥ श्रवण केलें पाहिजे ॥ २०० ॥ <br>		
अंतरीं येऊन ते वेळां ॥ श्रीरंग सकळांस भेटला ॥ <br>		
धांवोनि द्रौपदी वेल्हाळा ॥ मिठी गळां घालित ॥ २०१ ॥ <br>		
नयनोदकेंकरून ॥ केलें कृष्णचरणक्षालन ॥ <br>		
म्हणे श्रीरंगा तुजवरून ॥ ओवाळून जाईन मी ॥ २०२ ॥ <br>		
तुझे काय आठवू उपकार ॥ आज लाज रक्षिली थोर ॥ <br>		
पांडवकैवारी यादवेंद्र ॥ त्रिभुवनीं थोर ब्रीद गाजे ॥ २०३ ॥ <br>		
श्रीपति म्हणे गे द्रौपदी माये ॥ पांडव मज प्राणांहून प्रिय ॥ <br>		
संकट पडतां लवलाहें ॥ ऐसाच येईन क्षणोक्षणीं ॥ २०४ ॥ <br>		
ऐसें बोलोनि सद्‌गद ॥ द्वारकेस गेला ब्रह्मानंद ॥ <br>		
तो पांडुरंग पुंडलीकवरद ॥ भीमातीरी नांदतसे ॥ २०५ ॥ <br>		
ब्रह्मानंद पांडुरंगा ॥ श्रीधरहृदयकल्हारभृंगा ॥ <br>		
आदिपुरुषा अव्यंगा ॥ दिगंबरा अविनाशा ॥ २०६ ॥ <br>		
स्वस्ति श्रीपांडवप्रताप ग्रंथ ॥ सभापर्व व्यासभारत ॥ <br>		
त्यांतील सारांश यथार्थ ॥ एकविसाव्यांत कथियेला ॥ २०७ ॥ <br>		
इति श्रीधरकृतपांडवप्रतापे सभापर्वणि एकविंशतितमोऽध्यायः <br>
अध्याय एकविसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>