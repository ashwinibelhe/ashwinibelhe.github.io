<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap44.htm">मागचा अध्याय</a>
</div>
<div class="nex">
<a href="pratap46.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पंचेचाळिसावा</p><br>
<p class="hdr3">अभिमन्यु वध  </p><br>

<p class="ovi">
श्रीगणेशाय नम: ॥ <br>
जो सच्चिदानंद कमलापती ॥ तो जाहला पार्थाचा सारथी ॥ <br>
जो निजभक्तांचे मनोरथीं ॥ बैसोन सूत्रें हालवी ॥ १ ॥ <br>
मारोनियां भगदत्त ॥ विजय विजयी जाहला अद्‌भुत ॥ <br>
यावरी समसप्तकांकडे रथ ॥ चालविला त्वरेनें ॥ २ ॥ <br>
मिळाले त्रिगर्त समसप्तक ॥ सुशर्मा त्यांत असे मुख्य ॥ <br>
वेगळें युद्धबंड देख ॥ अनर्थकारक ओढवलें ॥ ३ ॥ <br>
युद्धास गोंविला अर्जुन ॥ इकडे काय जाहले वर्तमान ॥ <br>
चक्रव्यूह गुरु द्रोण ॥ रचिता जाहला अद्‌भुत ॥ ४ ॥ <br>
सुपर्णव्यूह पांडव रचित ॥ धर्मास अवघेचि रक्षित ॥ <br>
युद्ध मांडलें अद्‌भुत ॥ द्रोणा आणि भीमाशीं ॥ ५ ॥ <br>
नकुल सहदेव पांचाळ ॥ अवघे युद्ध करिती तुंबळ ॥ <br>
परी चक्रव्यूह भेदावया बळ ॥ कोणासही दिसेना ॥ ६ ॥ <br>
धर्म म्हणे असता पार्थ ॥ तरी हा व्यूह भेदिता निश्चित ॥ <br>
तों पुढें येऊनि सुभद्रासुत ॥ अभिमन्यू विनवीतसे ॥ ७ ॥ <br>
ताता मज आज्ञा द्याल जरी ॥ तरी हा व्यूह भेदीन निर्धारीं ॥ <br>
धर्म म्हणे ते अवसरीं ॥ तूं बाळक सुकुमार ॥ ८ ॥ <br>
मग बोले पार्थनंदन ॥ आम्हां क्षत्रियांचें रण तेंचि धन ॥ <br>
ताता तुमचे दयेकरून ॥ व्यूह फोडून जाईन मी ॥ ९ ॥ <br>
परम सुंदर सुभद्रासुत ॥ रूपाशीं तुळितां उणा मन्यथ ॥ <br>
दुसरा कृष्णचि मूर्तिमंत ॥ विराटजामात तो होय ॥ १० ॥ <br>
घनश्यामवर्ण राजीवनयन ॥ आजानुबाहु सुहास्यवदन ॥ <br>
जो पांडवांस प्राणांहून ॥ आवडता पांचांसही ॥ ११ ॥ <br>
ऐसा तों उत्तरावर॥ रथावरी चढला सत्वर॥ <br>
उदयाद्रीवरी दिनकर ॥ तैसा सुंदर दिसतसे ॥ १२ ॥ <br>
केला धर्मास नमस्कार॥ युद्धा निघाला पार्थकुमार ॥ <br>
तों एकशत राजपुत्र ॥ व्यूह पूर्ण रक्षिती ॥ १३ ॥ <br>
व्यूह भेदीत जाय सौभद्र ॥ दहा सहस्र मारिले कुंजर ॥ <br>
एक अयुत महावीर ॥ अश्वांसहित पाडिले ॥ १४ ॥ <br>
एक अयुत महारथी ॥ तत्काळ पाडी उत्तरापती ॥ <br>
जेथें शंभर राजपुत्र रक्षिती ॥ त्या स्थळासी पातला ॥ १५ ॥ <br>
दळासमवेत राजकुमार॥ एकल्यावरी सोडिती शरा ॥ <br>
परी तों आनकदुंदुभीकन्याकुमारा ॥ तितुके तोडी क्षणमात्रें ॥ १६ ॥ <br>
तितुक्यांचेंही बाणजाळ ॥ एका शरें छेदी सुभद्राबाळ ॥ <br>
जैसें उगवतां सूर्यमंडळ ॥ भगणें सर्व लोपती ॥ १७ ॥ <br>
एक उठतां विनायक ॥ असंख्य संहारी दंदशूक ॥ <br>
कीं सुटतां चंडवात देख ॥ जलदजाल वितुळे पैं ॥ १८ ॥ <br>
कीं विष्णुनामेंकरून ॥ असंख्य दुरितें जाती जळोन ॥ <br>
कीं चेततां कृशान ॥ असंख्य वनें दग्ध होती ॥ १९ ॥ <br>
कीं मुढाचें वाग्जाळ समस्त ॥ एकाच शब्दे खंडी पंडित ॥ <br>
एक सिंह गज बहुत ॥ पडती गतप्राण होउनी ॥ २० ॥ <br>
हृदयीं प्रकटतां बोध ॥ सहपरिवारें पळती काम क्रोध ॥ <br>
कीं प्रत्यया येतां ब्रह्मानंद ॥ क्षुद्रानंद विरघळती ॥ २१ ॥ <br>
तैसा एकलाचि धनंजयकुमार ॥ परी सैन्य केलें अवघें जर्जर ॥ <br>
कोणी वरी उचलितांच कर ॥ शस्त्रासहित भुजा छेदी ॥ २२ ॥ <br>
दुर्योधनपुत्र जो लक्ष्मण ॥ त्याशीं युद्ध केलें निर्वाण ॥ <br>
घेतला तत्काळ त्याचा प्राण॥ शिर उडवून पाडिलें ॥ २३ ॥ <br>
पृथक्‌ पृथक्‌ युद्ध केलें ॥ शतही राजपुत्र पाडिले ॥ <br>
अष्ट कौरव मारिले ॥ सुयोधनाचे बंधू पैं ॥ २४ ॥ <br>
बाण सोडित धांवला कर्ण ॥ तों दों बाणीं भेदिले त्याचे कर्ण ॥ <br>
अंग टाकून भानुनंदन ॥ पळता जाहला एकीकडे ॥ २५ ॥ <br>
दश बाणीं सुयोधन खिळिला ॥ द्रोण पंचबाणीं विंधिला ॥ <br>
जयद्रथ पळविला ॥ एकाच बाणेंकरूनी ॥ २६ ॥ <br>
अश्वत्यामा कृपाचार्य ॥ हेही पळती गतवीर्य ॥ <br>
देखोन अभिमन्यूचें शौर्य ॥ द्रोण मस्तक डोलवी ॥ २७ ॥ <br>
पूर्ण होय हा प्रत्यर्जुन ॥ ऐसें बोले गुरु द्रोण ॥ <br>
तों क्रोधें संतप्त दुर्योधन ॥ आचार्याप्रति बोलत ॥ २८ ॥ <br>
जैसा मदें मातला सूकर ॥ जिव्हेनें चोखितां छेदी जिव्हाग्र ॥ <br>
तैसा तूं आमुचा हितकर॥ पाहसी क्षुद्र सर्वदा ॥ २९ ॥ <br>
माझा प्रियपुत्र लक्ष्मण ॥ येणें मारिला न लागतां क्षण ॥ <br>
अजूनि काय पाहतां निर्वाण ॥ घ्यावा प्राण आजि याचा ॥ ३० ॥ <br>
व्यूहीं सांपडला पार्थकुमार ॥ तों सहाजण महावीर ॥ <br>
सोडिते जहाले निर्वाण शर ॥ एकलिया बालकावरी ॥ ३१ ॥ <br>
सुकुमार तो सौभद्र ॥ एकल्या हाणिती महावीर ॥ <br>
चहूंकडे पाहे तों सुंदर ॥ आपुलें कोणी दिसेना ॥ ३२ ॥ <br>
असता जरी पिता अर्जुन ॥ तरी साह्य करिता येथें पूर्ण ॥ <br>
जयद्रथ असे व्यूहद्वार धरून ॥ शिववरद तों नाटोपे ॥ ३३ ॥ <br>
आकांत झाला पांडवदळीं ॥ जवळी नाहीं पार्थ वनमाळी ॥ <br>
व्यूह फोडी ऐसा बळी ॥ कोणी नाहीं पांडवांत ॥ ३४ ॥ <br>
युद्ध करितां अभिमन्य ॥ कर्णें सोडिले निर्वाण बाण ॥ <br>
हातींचे धनुष्य तोडून ॥ बाणभाता छेदिला ॥ ३५ ॥ <br>
सारथी घोडे ते वेळे ॥ द्रोणाचार्यें मारिले ॥ <br>
मग अभिमन्यूनें खड्‍ग घेतलें ॥ रथावरून उतरला ॥ ३६ ॥ <br>
जैशी वीज लवून जाये ॥ तैसा अभिमन्यू तळपताहे ॥ <br>
तों दुर्योधनें लवलाहें ॥ खड्‌ग छेदिली हातींचें ॥ ३७ ॥ <br>
मग गदा घेऊन पार्थसुत ॥ अमित वीरांतें पाडित ॥ <br>
तों दुःशासनें त्वरित ॥ गदा छेदिली हातींची ॥ ३८ ॥ <br>
मग घेतलें रथचक्र ॥ तळपतसे सुभद्राकुमार ॥ <br>
जैसा श्रीकृष्ण चक्रधर॥ तैसा वीर दिसतसे ॥ ३९ ॥ <br>
कर्ण द्रोण दुर्योधन ॥ सोडिती बाणापाठीं बाण ॥ <br>
हातींचें रथचक्र जाण ॥ अश्वत्याम्यानें छेदिलें ॥ ४० ॥ <br>
तों दुःशासनपुत्र दौःशासनी ॥ वेगें आला गदा घेउनी ॥ <br>
अभिमन्यूनें तये क्षणीं ॥ गदा घेतली दुसरी ॥ ४१ ॥ <br>
दोघीं गदायुद्ध मांडिलें ॥ सकलीं बाणजाळ घातलें ॥ <br>
दौःशासनीस केलें ॥ अभिमन्यूनें मूर्च्छित ॥ ४२ ॥ <br>
सवेंचि दुःशासनसुतें ॥ हाणीतलें अभिमन्यूते ॥ <br>
दोघेही पावले मूर्च्छेतें ॥ गदाघातें एकमेकां ॥ ४३ ॥ <br>
मूर्च्छा सांवरोन दौःशासनी ॥ वेगें आला गदा घेउनी ॥ <br>
विकल सौभद्र पडला रणीं ॥ त्याचे मस्तकीं घातली ॥ ४४ ॥ <br>
तेणें चूर्ण जाहलें शिर ॥ पडला पडला पार्थकुमारा ॥ <br>
तों आकाशवाणी वदे उत्तर ॥ धर्मयुद्ध नव्हे हें ॥ ४५ ॥ <br>
सकळ दळभार एकवटला ॥ भोंवता पहावया पाळा पडला ॥ <br>
त्यांत जयद्रथें हाणीतला ॥ अभिमन्यू लातेनें ॥ ४६ ॥ <br>
द्रोणें धिक्कारिलें जयद्रथा ॥ दुर्जना वीरास हाणिसी लत्ता ॥ <br>
त्या अभिममूनें बाण सोडितां ॥ पळालासी त्वरेनें ॥ ४७ ॥ <br>
कौरव गेले समस्त ॥ अभिमन्यू घायें विलपत ॥ <br>
श्रीहरीचें नाम स्मरत ॥ वाट पाहत पार्थाची ॥ ४८ ॥ <br>
पांडवदळीं आकांत दारुण ॥ धर्मराज करी रोदन ॥ <br>
आतां येईल अर्जुन ॥ त्यास वदन काय दाखवूं ॥ ४९ ॥ <br>
दिवस गेला अस्तमानासी ॥ वधोन येता समसप्तकांसी ॥ <br>
अपशकुन पार्थासी ॥ मार्गीं येतां बहुत होती ॥ ५० ॥ <br>
धर्माजवळी आला अर्जुन ॥ अवघे बैसले अधोवदन ॥ <br>
पार्थ पुसे कोठें अभिमन्य ॥ कां उत्साह मंदिरीं दिसेना ॥ ५१ ॥ <br>
धर्म बैसला अधोवदन ॥ कां मौन धरी हो भीमसेन ॥ <br>
म्हणती संसारमाया त्यागून ॥ अभिमन्यु गेला स्वर्गातें ॥ ५२ ॥ <br>
रथाखालीं पडला अर्जुन ॥ पुत्रशोकें करी रोदन ॥ <br>
मग श्रीकृष्णें सांवरून ॥ सावध केलें पार्थातें ॥ ५३ ॥ <br>
अर्जुन अवघ्यांस धिक्कारित ॥ जळो जळो रे तुमचा पुरुषार्थ ॥ <br>
इतुके असतां माझा सुत ॥ कां पाठविला संग्रामा ॥ ५४ ॥ <br>
अहो धर्म भीम माद्रीसुत ॥ धिक्‌ जळो तुमचा पुरुषार्थ ॥ <br>
हे विराट पांचाळ भूभुज समस्त ॥ धिक्‌ जीवित हिंडतां ॥ ५५ ॥ <br>
उपलव्यनगराहूनी ॥ उत्तरा सुभद्रा द्रौपदी धांवोनी ॥ <br>
येत्या जाहल्या तेच क्षणीं ॥ हृदय पिटिती अतिदुखें ॥ ५६ ॥ <br>
सुभद्रेनें आपुलें शरीर ॥ पृथ्वीवरी टाकिलें न धरवे धीर ॥ <br>
माझा अभिमन्यु सुकुमार ॥ दाखवा एकदा पाहीन मी ॥ ५७ ॥ <br>
हे अभिमन्यो कमललोचना ॥ हे सौभद्रा चंद्रवदना ॥ <br>
हे कोमलांगा मृदुभाषणा ॥ येवोनियां मज भेटें ॥ ५८ ॥ <br>
हे बाळा घनश्यामवर्णा ॥ हे अभिमन्यो प्रत्यर्जुना ॥ <br>
महावीरा सुहास्यवदना ॥ ये धांवोन मज भेटे ॥ ५९ ॥ <br>
हे मातुललक्षणा आकर्णनेत्रा ॥ हे आजानुबाहू कोमलगात्रा ॥ <br>
हे यादवपांडवप्रियकरा ॥ वीरा उदारा धांवें कां ॥ ६० ॥ <br>
द्रौपदी म्हणे अभिमन्या ॥ हे वत्सा सद्‌गुणनिधाना ॥ <br>
तरुण तुझी बा अंगना ॥ उत्तरा आतां करील काय ॥ ६१ ॥ <br>
हे किशोरी परमोदारा ॥ समरधीरा प्रतापशूरा ॥ <br>
पांडवकुलदीपा सुंदरा ॥ केली त्वरा सर्वांआधीं ॥ ६२ ॥ <br>
सुभद्रा द्रौपदी शोक करित ॥ उत्तरेच्या गळां मिठी घालित ॥ <br>
तें देखोन पार्थ रमाकांत ॥ शोकार्णवीं  बुडाले ॥ ६३ ॥ <br>
संसारमाया परम दुस्तर  ॥ जो जगद्‌गुरू जगदुद्धार ॥ <br>
त्यासही दाटला गहिवर ॥ सुभद्रादेवी देखोनी ॥ ६४ ॥ <br>
पूर्णब्रह्म सनातन ॥ मायातीत शुद्ध चैतन्य ॥ <br>
परी समयाचा अभिप्राय पूर्ण ॥ नारायण दावितसे ॥ ६५ ॥ <br>
बोले सुभद्रा वेल्हाळ ॥ सांपडला व्यूहामाजी बाळ ॥ <br>
इतुके वीर असतां सबळ ॥ पाठी कोणी न राखेचि ॥ ६६ ॥ <br>
विकल पडतां माझा किशोर ॥ जयद्रथें दिला लत्ताप्रहार ॥ <br>
धिक्‌ गांडीव धिक्‌ तूणीर ॥ धिक्‌ यदुवीर पार्थ पैं ॥ ६७ ॥ <br>
यांही वेगळा अपरिमित ॥ धर्माचे शोकास नाहीं अंत ॥ <br>
तों व्यास आणि ब्रह्मसुत ॥ नारदस्वामी प्रकटले ॥ ६८ ॥ <br>
सर्वांचेंही समाधान ॥ करीत सत्यवतीहृदयरत्‍न ॥ <br>
म्हणे सुभद्रे तूं सुजाण ॥ भगिनी होशी हरीची ॥ ६९ ॥ <br>
वीरपत्‍नी वीरजननी ॥ वीरकुमारी यदुवीरभगिनी ॥ <br>
अभिमन्यु पडला समरांगणीं ॥ शोक न करीं तयाचा ॥ ७० ॥ <br>
व्रतें तपें तीर्थें करिती ॥ जे योगयागादि दानें देती ॥ <br>
त्याहूनि या वीरा उत्तम गती ॥ वेदशास्त्रीं बोलिलीसे ॥ ७१ ॥ <br>
विधियुक्त कोटी गोदान ॥ पर्वतातुल्य दिलें सुवर्ण ॥ <br>
समरी वीर त्यजितां प्राण ॥ गति त्याहून तयासी ॥ ७२ ॥ <br>
प्रयागीं आजन्म स्नाना ॥ करिती कुंभिनीप्रदक्षिणा ॥ <br>
समरीं वीर त्यजितां प्राणा ॥ गति त्याहून तयासी ॥ ७३ ॥ <br>
ऐका धर्मभीमार्जुना ॥ शोक करितां कोण्या कारणा ॥ <br>
हे अवघी ब्रह्मांडरचना ॥ लया जाईल कल्पांतीं ॥ ७४ ॥ <br>
आकारा आले जे जे पदार्थ ॥ तितुके मायामय नाशवंत ॥ <br>
मिथ्या माया स्वप्नवत ॥ दीर्घदृष्टी विचारा ॥ ७५ ॥ <br>
शुक्तिकेवरी दिसे रजत ॥ स्थाणु असतां तस्कर दिसत ॥ <br>
दोर असतां भुजंग भासत ॥ मिथ्याभूत सर्वही ॥ ७६ ॥ <br>
बहुतीं भोगिली हे जगती ॥ तितुकेही गेले मृत्युपंथीं ॥ <br>
आतां आहेत पुढें होती ॥ सर्वही जाती चूकेना ॥ ७७ ॥ <br>
गृह धन सुत वल्लभा ॥ दास दासी स्वजन प्रभा ॥ <br>
भास्कराची जलांत शोभा ॥ मिथ्यामय लटकीच ॥ ७८ ॥ <br>
संसार हा दीर्घस्वप्न ॥ व्यर्थ मी माझें म्हणोन ॥ <br>
सावध व्हा उघडा नयन ॥ निजमानसीं विचारा ॥ ७९ ॥ <br>
असो व्यासें सांगून बहुत कथा ॥ सावधान केलें कुंतीसुतां ॥ <br>
नारद आणि श्रीशुकपिता ॥ अंतर्धान पावले ॥ ८० ॥ <br>
मग सुभद्रेस म्हणे पार्थ ॥ उद्यांच वधीन जयद्रथ ॥ <br>
कौरवदळ समस्त ॥ तृणवत्‌ सर्व जाळीन मी ॥ ८१ ॥ <br>
हें जरी नव्हे माझेनी ॥ तरी व्यर्थ प्रसवली पृथा जननी ॥ <br>
डाग लागला कुरुवंशालागोनी ॥ कृष्णदास्य वृथा गेलें ॥ ८२ ॥ <br>
कोठे पडला रणीं बाळ ॥ तों पहावया पार्थ घननीळ ॥ <br>
निघते जाहले तत्काळ ॥ निशीमाजी तेधवां ॥ ८३ ॥ <br>
रथ वेगें चालविला ॥ चंद्रज्योतीच्या प्रकाश पडला ॥ <br>
रण शोध निघाला ॥ पार्थवीर तेधवां ॥ ८४ ॥ <br>
अभिमन्युनें रण पाडिलें देखोन ॥ आश्चर्य करिती कृष्णार्जुन ॥ <br>
बहुत केलें रणशोधन ॥ परी बाळ कोठे न सांपडे ॥ ८५ ॥ <br>
तों मंजुळ श्रीहरीचें स्मरण ॥ ऐकता जाहला अर्जुन ॥ <br>
हे जगन्निवास मनमोहन ॥ मधुसूदना श्रीहरे ॥ ८६ ॥ <br>
कृष्णा गोविंदा नारायणा ॥ अच्युता अनंता जगज्जीवना ॥ <br>
रमारमणा आनंदघना ॥ जनार्दना सर्वेशा ॥ ८७ ॥ <br>
क्षीरसागरविहारा ॥ शेषशायी विश्वंभरा ॥ <br>
भक्तविसांविया श्रीधरा ॥ करुणाकरा धावे कां ॥ ८८ ॥ <br>
ऐसे अभिमन्यूचे शब्द कोमळ ॥ अर्जुने ओळखिले तत्काळ ॥ <br>
रथारूढ पार्थ घननीळ ॥ आले जवळ धांवोनी ॥ ८९ ॥ <br>
अभिमन्यूनें नेत्र उघडिले ॥ पार्थें अंग धरणीस घातलें ॥ <br>
अभिमन्यूस पोटाशीं धरिलें ॥ पार्थ मांडिलें शोकातें ॥ ९० ॥ <br>
अरे माझिया सुकुमारा ॥ बाळा अभिमन्या सुंदरा ॥ <br>
मजवांचून राजकुमारा ॥ कां आलासी रणभूमी ॥ ९१ ॥ <br>
अभिमन्यू स्मरत नामावळी ॥ जवळी आले कृष्ण वनमाळी ॥ <br>
उकसाबुकसीं ते वेळीं ॥ पार्थ वीर स्फुंदत ॥ ९२ ॥ <br>
पार्थाचिया कानीं ॥ हळूच अभिमन्यू बोले वाणी ॥ <br>
मी पडिलों घोररणीं ॥ याचा खेद मज नाहीं ॥ ९३ ॥ <br>
मी निश्चेष्टित पडिलों येथें ॥ मज लत्ताप्रहार केला जयद्रथें ॥ <br>
तेणें सर्वांग तिडकतें ॥ माझे कांहीं न चालेचि ॥ ९४ ॥ <br>
ऐसें ऐकून वचन ॥ संबोखूनि बोले अर्जुन ॥ <br>
तुझें उसणें मी घेईन ॥ कांहीं खेद न आठवीं ॥ ९५ ॥ <br>
बा रे सुकुमारा परियेसीं ॥ उद्यां जरी न मारीन जयद्रथासी ॥ <br>
तरी अग्निकाष्ठें भक्षीन निश्चयेंशी ॥ तुझीच आण अभिमन्या ॥ ९६ ॥ <br>
न्यहाळित श्रीकृष्णवदन ॥ मुखें करीत हरिस्मरण ॥ <br>
अभिमन्यूनें सोडिला प्राण ॥ कृष्ण आपण पहातसे ॥ ९७ ॥ <br>
अंतरीं हरीचें ध्यान ॥ वदनीं करीत नामस्मरण ॥ <br>
हरिपद अभिमन्य ॥ पावला पूर्ण निर्धारे ॥ ९८ ॥ <br>
असो श्रीकृष्णें पार्थ संबोखिला ॥ रथीं बैसवून शिबिरास नेला ॥ <br>
निद्रा न ये अवघ्या दळाला ॥ चिंताग्नींत पडियेलें ॥ ९९ ॥ <br>
पार्थ प्रतिज्ञा केली दुर्धर॥ ते सिद्धी पाववील यादवेंद्र ॥ <br>
आपुले शिबिराप्रति श्रीधर॥ जाता जाहला तेधवां ॥ १०० ॥ <br>
पार्थप्रतिज्ञा चित्तीं देखा ॥ निद्रा न ये विश्वव्यापका ॥ <br>
तों श्रीकृष्ण परमसखा ॥ दारुकाप्रति बोलत ॥ १०१ ॥ <br>
उदयीक निर्वाण पण ॥ कैसा सिद्धीस नेईल अर्जुन ॥ <br>
धनंजय केवळ माझा प्राण ॥ मज त्याविण न गमेचि ॥ १०२ ॥ <br>
दारुका ऐक एक वचन ॥ उद्यां सिद्ध करीं माझा स्यंदन ॥ <br>
घोडे चार जुंपून ॥ शैव्यसुग्रीवादि श्रृंगारी ॥ १०३ ॥ <br>
सतेज आयुधें परम ॥ शंख चक्र गदा पद्य ॥ <br>
वरी ठेवूनि उत्तमोत्तम ॥ सिद्ध स्यंदन असो दे ॥ १०४ ॥ <br>
पार्थास जाहलिया विपरीत ॥ तुज मी दावीन संकेत ॥ <br>
मनोवेगें आणीं रथ ॥ बैसावयासी मज तेव्हां ॥ १०५ ॥ <br>
सोडोनियां सुदर्शन ॥ संहारीन कौरव दुर्जन ॥ <br>
ऐसें सांगोन जगन्मोहन ॥ पार्थाजवळी पातला ॥ १०६ ॥ <br>
केशवासी म्हणे पार्थ ॥ म्यां जी केली दृढ शपथ ॥ <br>
ती तुजविण समर्थ ॥ सिद्धीस कोण पावविता ॥ १०७ ॥ <br>
भक्तकैवारिया माधवा ॥ पण आतां सिद्धीस न्यावा ॥ <br>
दीनबंधो करुणार्णवा ॥ ब्रीद आपुलें सांभाळी ॥ १०८ ॥ <br>
द्विजेंद्रवहना क्षीराब्धिनिकेतना ॥ गरुडध्वजा दुर्जनवनदहना ॥ <br>
वाढविलें आम्हां जगज्जीवना ॥ मधुसूदना लाज राखीं ॥ १०९ ॥ <br>
अद्यापि काष्ठ न बुडवी जीवन ॥ आपण वाढविले हा अभिमान ॥ <br>
पांडवपालक हें ब्रीद संपूर्ण ॥ ब्रह्मांडोदरीं गाजतसे ॥ ११० ॥ <br>
काष्ठें कोरीत भ्रमर ॥ परी कमल न फोडी अणुमात्र ॥ <br>
आम्हां रक्षिता मुरहर ॥ त्याचपरी सर्वस्वें तूं ॥ १११ ॥ <br>
मागील उपकार आठवितां ॥ पृथ्वी न पुरे यश लिहितां ॥ <br>
विश्वव्यापका अच्युता॥ ऋणाइता आमुच्या पैं ॥ ११२ ॥ <br>
यावरी उठोन प्रातःकालीं ॥ स्नानादि सत्कर्में सारिलीं ॥ <br>
दोन्ही दळें सिद्ध जाहलीं ॥ घाई लागली वाद्यांची ॥ ११३ ॥ <br>
धर्में येऊन त्वरितगतीं ॥ मन्मथतात स्तविला प्रीतीं ॥ <br>
अर्जुनास धरोनियां हातीं ॥ श्रीकृष्णकरीं दिधला ॥ ११४ ॥ <br>
जयवेद बुडाला कौरवसागरीं ॥ तों काढीं मत्स्यरूपिया श्रीहरी ॥ <br>
शंखासुर हे पूतनारी ॥ जयद्रथ मारीं कां ॥ ११५ ॥ <br>
पांडवलज्‍जा हे कुंभिनी ॥ बुडते सांवरीं पृष्ठी देऊनी ॥ <br>
कूर्मदृष्टि करूनी ॥ विलोकीं आज बालकांतें ॥ ११६ ॥ <br>
असो दशावतारलीळा ॥ एथें दाखवीं घननीळा ॥ <br>
जनकजननी गोपाळा ॥ तूंच आमुची सर्वस्वें ॥ ११७ ॥ <br>
धर्में हृदयीं धरिला अर्जुन ॥ म्हणे लवकर येई विजयी होऊन ॥ <br>
कृष्णार्जुन धर्मासी नमून ॥ रथावरी बैसले ॥ ११८ ॥ <br>
ते वेळे पार्थक्रोधाग्नी ॥ न मायेच ब्रह्मांडभुवनीं ॥ <br>
जैसा ऊर्मिलानाथ पैं पडतां रणीं ॥ भूमिजावर संतापला ॥ ११९ ॥ <br>
अर्जुने केली दृढ शपथ ॥ जयद्रथ मनीं भयभीत ॥ <br>
दुर्योधनास निरोप मागत ॥ मी करितों आतां देशत्याग ॥ १२० ॥ <br>
द्रोण म्हणे व्यूह करून ॥ तुज आम्ही रक्षितों पूर्ण ॥ <br>
मग सहा गावे लंबायमान ॥ शकटव्यूह रचियेला ॥ १२१ ॥ <br>
शकटव्यूहाचें मध्यकमळ ॥ त्यामाजी जें केशरस्थळ ॥ <br>
भ्रमरप्राय जयद्रथ केवळ ॥ संकोचून बैसला ॥ १२२ ॥ <br>
इकडे रण माजलें अपार ॥ पुढें आला पार्थ वीर॥ <br>
लागला वाद्यांचा गजर ॥ भूगोल तेणें कांपतसे ॥ १२३ ॥ <br>
ध्वजीं जनकजाशोकहरण ॥ सत्राणें केलें घोर गर्जन ॥ <br>
आरोळ्या पिटिती दारुण ॥ भोंवतीं भूतें तेधवा ॥ १२४ ॥ <br>
पांचजन्य देवदत्त ॥ उभयकृष्ण वाजवित ॥ <br>
घडघडला विजयरथ ॥ दोन्ही दळे विलोकिती ॥ १२५ ॥ <br>
अर्जुनास म्हणे मनमोहन ॥ तूं आधीं सोडीं सवेग बाण ॥ <br>
मग मी धांवडितों स्यंदन ॥ पुढें कोण जात पाहूं ॥ १२६ ॥ <br>
धनंजयें सोडिला शर ॥ रथ धांवडी यादवेंद्र ॥ <br>
बाण टाकून रहंवर ॥ गेला पुढें चपलत्वें ॥ १२७ ॥ <br>
कौरवभार फोडून रथ ॥ मनोवेगें माघारा येत ॥ <br>
तों रथापुढें अकस्मात ॥ बाण येऊन पडियेला॥ १२८ ॥ <br>
पार्थ ओळखिला आपला बाण ॥ म्हणे हे जगन्निवास भक्तरक्षण ॥ <br>
अश्वामाजी वेग पूर्ण ॥ ऐसा कैंचा परमात्मया ॥ १२९ ॥ <br>
त्या तुरंगांचा अंतरात्मा ॥ तूं जाहलास मेघश्यामा ॥ <br>
भक्तकामकल्पद्रुमा ॥ तुझा महिमा कोण जाणे ॥ १३० ॥ <br>
पार्थास म्हणे इंदिरावर ॥ आज ऐसाच चालवीन रहंवर ॥ <br>
छेदीं तूं जयद्रथाचें शिर ॥ विजयध्वज उभारीं ॥ १३१ ॥ <br>
द्रौपदी सुभद्रा उत्तरा ॥ यांस सुख देईं महावीरा ॥ <br>
निर्दोष यशाचा तुरा ॥ खोंवीं मुकुटीं आजि पां ॥ १३२ ॥ <br>
व्यूह पाहे अर्जुन ॥ तंव द्वारीं उभा असे गुरु द्रोण ॥ <br>
पार्थ टाकिला दंडवत बाण ॥ सव्य घालून चालिला ॥ १३३ ॥ <br>
महावीरांस ऐसें वाटत ॥ पार्थ नव्हे हा आला कृतांत ॥ <br>
अवघे म्हणती मांडला अंत ॥ सेना तत्त्वतां उरेना ॥ १३४ ॥ <br>
तों पुढें धांवला दुःशासन ॥ वर्षता जाहला अमित बाण ॥ <br>
गजभार चालती दारुण ॥ महागिरिवर ज्यापरी ॥ १३५ ॥ <br>
सव्यसाची नामाभिधान ॥ दोन्ही हातांचें समसंधान ॥ <br>
अलातचक्रवत सायकासन ॥ ओढितेवेळीं दिसतसे ॥ १३६ ॥ <br>
विद्युल्लतेऐसे दिव्य शर ॥ अंगीं रुपताती अपार ॥ <br>
केला दुःशासन जर्जर ॥ पळे सत्वर एकीकडे ॥ १३७ ॥ <br>
एक एक शर दारुण ॥ घेत पांचसातांचा प्राण ॥ <br>
गजकलेवरें फोडून ॥ पर्वतप्राय पाडिलीं ॥ १३८ ॥ <br>
तों तेथें वर्षत शर ॥ आचार्य आला समोर॥ <br>
नमून बोले महावीर॥ मी तुझा पुत्र गुरुवर्या ॥ १३९ ॥ <br>
मज आशीर्वाद देई ये अवसरीं ॥ प्रतिज्ञा माझी करीं खरी ॥ <br>
युद्धलाघव क्षणभरी ॥ द्रोणास तेथें दाखविलें ॥ १४० ॥ <br>
द्रोणास म्हणे पार्थ वीर॥ तुम्हां आम्हां नाहीं वैर॥ <br>
मग प्रदक्षिणा करून सत्वर ॥ करीत संहार चालिला ॥ १४१ ॥ <br>
देशोदेशींचे नृपवर॥ एकदांच धांवती समग्र ॥ <br>
सोडिती बाणांचा पूर॥ अर्जुनावरी एकलिया ॥ १४२ ॥ <br>
सर्वांचेही शर तोडून ॥ शरीं खिळिले राव संपूर्ण ॥ <br>
जैसा मेघमंडप देखोन ॥ पिच्छें शिखी पसरिती ॥ १४३ ॥ <br>
कृतवर्मा धांवला समोर॥ सोडीत शरापाठीं शरा ॥ <br>
चतुराचे मुखांतून सत्वर ॥ शब्द जैसे निघती पैं ॥ १४४ ॥ <br>
कृतवर्म्याचें हृदय लक्षून ॥ पार्थ सोडिले पांच बाण ॥ <br>
कीं पंचसौदामिनी येऊन ॥ हृदयामाजी संचरल्या ॥ १४५ ॥ <br>
तेव्हां कृतवर्मा मूर्छा येऊन ॥ ध्वजस्तंभीं टेकला जाण ॥ <br>
सूतें काढूनियां स्यंदन ॥ नेला तेव्हां एकीकडे ॥ १४६ ॥ <br>
पार्थाचे पाठीराखे तिघेजण ॥ आले दळासह धांवोन ॥ <br>
सात्यकी आणि युधामन्य ॥ उत्तमौजा तिसरा पैं ॥ १४७ ॥ <br>
रणीं राखिती जे पाठी ॥ तेच मित्र धन्य ये सृष्टीं ॥ <br>
त्यांस देखोनि जगजेठी ॥ हृदयामाजी संतोषे ॥ १४८ ॥ <br>
श्रुतायुध जो वरुणपुत्र ॥ कौरवांचा परम मित्र ॥ <br>
तों रथारूढ सत्वर ॥ बाण सोडीत धांवला ॥ १४९ ॥ <br>
त्यास प्रसन्न होऊन वरुण ॥ अस्त्रें शस्त्रें देत संपूर्ण ॥ <br>
आणि एक गदा देऊन निर्वाण ॥ पुत्राप्रति बोलिला ॥ १५० ॥ <br>
शस्त्रधर जो परम योद्धा ॥ त्यावरीच सोडीं हे गदा ॥ <br>
निशस्त्रियावरी हे कदा ॥ सहसाही सोडूं नये ॥ १५१ ॥ <br>
यद्यपि सोडिशील जाण ॥ तरी परतोन घेईल तुझा प्राण ॥ <br>
तों श्रुतायुध बाणेंकरून ॥ समरीं खिळिला धनंजयें ॥ १५२ ॥ <br>
पार्थाचे रथीं वैकुंठपती ॥ रथ चालवीत पवनगती ॥ <br>
श्रुतायुध कोपोनि चित्तीं ॥ गदा प्रेरिली हरीवरी ॥ १५३ ॥ <br>
ती विजेऐसी गदा आली ॥ जनार्दनाचे हृदयीं आदळली ॥ <br>
सच्चिदानंदी मूर्ति सावळी ॥ नाहीं ढळली रथावरूनी ॥ १५४ ॥ <br>
ते वरुणगदा परम दारुण ॥ मेरुमंदार करील चूर्ण ॥ <br>
जो षड्‌विकाररहित भगवान ॥ तेणेंचि हृदयीं सोशिली ते ॥ १५५ ॥ <br>
परी निःशस्त्र कंसांतक जाण ॥ गदा फिरली मनोवेगेंकरून ॥ <br>
श्रुतायुधाचे हृदयीं भरोन ॥ घेतला प्राण तयाचा ॥ १५६ ॥ <br>
उभयदळीं आश्चर्य जाहलें ॥ म्हणती हें अद्‌भुत वर्तलें ॥ <br>
आपुलें आपण शस्त्र परतलें ॥ कोणी हातीं न धरितां ॥ १५७ ॥ <br>
मग जे भोजपुत्र सुदक्षिण ॥ श्रुतायु अच्युतायु तिघेजण ॥ <br>
अपार म्लेंच्छभार घेऊन ॥ विजयावरी धांवले ॥ १५८ ॥ <br>
तितुक्यांचींही शिरें ॥ पार्थें छेदिलीं क्षणमात्रें ॥ <br>
तें देखोनि प्रज्ञाचक्षूचे ज्येष्ठपुत्रें ॥ द्रोणाप्रति म्हणितलें ॥ १५९ ॥ <br>
कीं आजि रक्षावा जयद्रथ ॥ वासरमणि पावतां अस्त ॥ <br>
अग्निकाष्ठें भक्षील पार्थ ॥ टळेल अनर्थ इतुकेनि ॥ १६० ॥ <br>
मग द्रोण म्हणे व्यूहद्वार ॥ मी रक्षितों दृढ साचार॥ <br>
तुम्हीं मिळून समस्त वीर ॥ जयद्रथ रक्षावा ॥ १६१ ॥ <br>
तों इकडे विंदानुविंद दोघेजण ॥ अवंतीदेशींचे राजे दारुण ॥ <br>
धनंजयें सोडून बाण ॥ शिरें त्यांचीं छेदिलीं ॥ १६२ ॥ <br>
शिवदत्त कवच अभेद्य जाणा ॥ द्रोणें लेवविलें दुर्योधना ॥ <br>
ज्यावरी शस्त्र रुपेना ॥ कोणाचेंही कल्पांतीं ॥ १६३ ॥ <br>
त्या कवचबळेंकरून ॥ युद्ध करी दुर्योधन ॥ <br>
पार्थें टाकिले निर्वाणबाण ॥ परी कवच न भेदे ॥ १६४ ॥ <br>
जो मधुमुरविनाशक पूर्ण ॥ तों युक्ति सांगे पार्थालागून ॥ <br>
कीं हस्त आणि चरण॥ उघडे बाणीं खिळी ते ॥ १६५ ॥ <br>
मग चरण आणि मणगटें दोनीं ॥ पार्थें फोडिलीं तीक्ष्ण बाणीं ॥ <br>
त्याच भयेंकरूनी ॥ दुर्योधन पळाला ॥ १६६ ॥ <br>
इकडे धर्म भीम सहदेव नकुळ ॥ पांचाळीचे पांचही बाळ ॥ <br>
द्रोणावरी बाणजाळ ॥ घालिते जाहले तेधवां ॥ १६७ ॥ <br>
सोडून सात्यकीनें शर ॥ मारिला व्याघ्रदंत महावीर॥ <br>
अलंबुष नामा असुर॥ घटोत्‍कचें संहारिला ॥ १६८ ॥ <br>
रुक्मिणीहृदयीचें जें रत्‍न ॥ तों धर्मास रक्षी प्रद्युम्न ॥ <br>
जलसंध गजारूढ होऊन ॥ सात्यकीशीं युद्ध करी ॥ १६९ ॥ <br>
परम लाघवी सात्यकी वीर॥ परी जलसंधें आटिलें दळ अपार ॥ <br>
मग सोडून निर्वाण शरा ॥ छेदिलें शिर जलसंधाचें ॥ १७० ॥ <br>
तयाचे कैवारें भूरिश्रवा ॥ सात्यकीवरी धांवला जेव्हां ॥ <br>
कर्ण आणि भीम तेव्हां ॥ सीमेरहित भीडती ॥ १७१ ॥ <br>
भूरिश्रव्याचें शिर तेथें ॥ सात्यकीनें उडविलें पुरुषार्थें ॥ <br>
चिंतासागरीं अंधसुतें ॥ पेणें केलें तेधवां ॥ १७२ ॥ <br>
पार्थें वीर संहारिले अपार॥ वेग करीं म्हणे सर्वेश्वर॥ <br>
दिवस आला दोन प्रहर॥ तृषाक्रांत वारू जाहले ॥ १७३ ॥ <br>
धनंजय जाहला तृषाक्रांत ॥ अश्वही विकळ जाहले बहुत ॥ <br>
कौरव देखोन म्हणत ॥ इतुक्यांत पार्थ जिंकावा ॥ १७४ ॥ <br>
अर्जुने बाण धाडोनि पाताळा ॥ काढिलें भोगावतीच्या जळा ॥ <br>
अक्षोभ सरोवर भरला ॥ भोंवते वृक्ष विराजती ॥ १७५ ॥ <br>
विशाळ सरोवर शीतळ जळ ॥ तीरीं विराजती मराळ ॥ <br>
सुवर्णकमलावरी अलिकुल ॥ रुंजी सदा घालिती ॥ १७६ ॥ <br>
कौरवदळ विस्मित पाहत ॥ म्हणती धन्य धन्य वीर पार्थ ॥ <br>
अर्जुन उदक सेवित ॥ घोडे सोडीत श्रीकृष्ण ॥ १७७ ॥ <br>
मग वारूंचे वाग्दोरे ॥ हातीं धरिले रमावरे ॥ <br>
सच्चिदानंद सर्वेश्वरें ॥ चाबूक माथां खोविला ॥ १७८ ॥ <br>
हयमुखींची लाळ ॥ स्वकरें धूत तमालनीळ ॥ <br>
अंगींचे बाण उपटून सकळ ॥ हस्त फिरवी परमात्मा ॥ १७९ ॥ <br>
जो हस्त फिरावया माथां ॥ इच्छिती शिव पुरंदर विधाता ॥ <br>
तों हस्त हयांसी लागतां ॥ क्षतें सर्व बुजालीं ॥ १८० ॥ <br>
अश्वांचे अंगींचा कंडू सकळ ॥ नखेंकरून निववी गोपाळ ॥ <br>
अंजलि भरून सलिळ ॥ वेळोवेळां वरी घाली ॥ १८१ ॥ <br>
सुरंग होतांच चंचळ ॥ हो हो म्हणे वैकुंठपाळ ॥ <br>
त्रिभुवन विस्मित सकळ ॥ पांडवभाग्य वर्णिती ॥ १८२ ॥ <br>
इतुक्यांत कौरव बाणजाळ ॥ विजयावरी घालिती सकळ ॥ <br>
पार्थास म्हणे घननीळ ॥ बाणजाळ छेदीं हें ॥ १८३ ॥ <br>
रथाखालीं उभा अर्जुन ॥ गांडीवचाप चढवून ॥ <br>
अपार सोडून मार्गण ॥ बाणजाळ छेदिलें ॥ १८४ ॥ <br>
अश्व धुवोन जगजीवन ॥ रथीं योजी न लागतां क्षण ॥ <br>
अर्जुनास हात देऊन ॥ रथावरी आरूढविला ॥ १८५ ॥ <br>
बाप बाप बोलोन तेव्हां ॥ थापटी तुरंगांच्या ग्रीवा ॥ <br>
सादर होऊन मधवा ॥ विलोकित प्रेमभरें ॥ १८६ ॥ <br>
माझा पुत्र सभाग्य परम ॥ नीचकर्में करी पुरुषोत्तम ॥ <br>
आनंदाश्रू उत्तम ॥ शक्राचे नयनीं लोटले ॥ १८७ ॥ <br>
घोडे धुऊन आणिले ॥ स्यंदनीं जे वेळे जुंपिले ॥ <br>
सरोवर तत्काळ आटलें ॥ युद्ध मांडलें पुढती पैं ॥ १८८ ॥ <br>
उभयकृष्ण एके रथीं ॥ पवनवेंगे वारू जाती ॥ <br>
कौरवदळींचे सारथी ॥ विलोकिती कौतुकें ॥ १८९ ॥ <br>
सव्यसाची क्रोधायमान ॥ वामसव्य समसंधान ॥ <br>
पार्था त्वरा करीं म्हणोन ॥ खगकेतन बोलतसे ॥ १९० ॥ <br>
सहा गावे व्यूह रचिला ॥ जिंकितां तिसरा प्रहर जाहला ॥ <br>
प्रहर एक दिवस उरला ॥ कृष्ण विचारी मानसीं ॥ १९१ ॥ <br>
कीं दिवस उरला किंचित ॥ असाध्य आतां जयद्रथ ॥ <br>
प्राण त्यजील माझा पार्थ ॥ मग दीनानाथ काय करी ॥ १९२ ॥ <br>
सुदर्शन आड घातलें ॥ दिनकरास लपविलें ॥ <br>
अर्जुनास तें न कळे ॥ वीरश्रियेचेनि माजें ॥ १९३ ॥ <br>
घे घे म्हणे अर्जुन ॥ मग बोले जगज्जीवन ॥ <br>
सरले सरले दिनमान ॥ आलें रे मरण तुजलागीं ॥ १९४ ॥ <br>
अर्जुनें सूर्याकडे पाहिलें ॥ तों सूर्यबिंब मावळलें ॥ <br>
गांडीव हातींचें ठेविलें ॥ कुंड रचिलें तेधवां ॥ १९५ ॥ <br>
अग्निकाष्ठें भक्षावया अर्जुन ॥ सिद्ध जाहला जाणोन ॥ <br>
धर्म भीम सकल सैन्य ॥ शोक करिती तेधवां ॥ १९६ ॥ <br>
कौरवांस हर्ष थोर ॥ कीं अनायासें मरतो पार्थ वीर॥ <br>
मग पहावया समग्र ॥ पांडव कौरव पैं आले ॥ १९७ ॥ <br>
कुंडीं धडाडिला तेव्हां अग्नी ॥ अर्जुन आला स्नान करोनी ॥ <br>
मग श्रीकृष्णास नमोनी ॥ तीन केल्या प्रदक्षिणा ॥ १९८ ॥ <br>
पहावया आले समस्त॥ चोरून पाहे जयद्रथ ॥ <br>
तें देखोन श्रीकृष्णनाथ ॥ काय बोलत पार्थासी ॥ १९९ ॥ <br>
स्त्री भ्रतारासवें जाय ॥ तैसा अग्निप्रवेश न करिसी काय ॥ <br>
आपुलें धनुष्यबाण लवलाहें ॥ समागमें घेईं कां ॥ २०० ॥ <br>
धनुष्यास बाण चढवून ॥ कुंडास करीं प्रदक्षिणा ॥ <br>
मग तैसेंच करी श्वेतवाहन ॥ कौरव सर्व पाहती ॥ २०१ ॥ <br>
चोरून पाहे जयद्रथ ॥ तें देखोन कौरव समस्त ॥ <br>
म्हणती तुजसाठीं हा होतो अनर्थ ॥ तूं कां येथें आलासी ॥ २०२ ॥ <br>
जयद्रथ म्हणे बरें जाहले ॥ अर्जुनास तों मरण आलें ॥ <br>
आतां पांडव एकेच वेळे ॥ उद्यां सर्व जिंकीन ॥ २०३ ॥ <br>
इकडे प्रदक्षिणा करी अर्जुन ॥ धनुष्य ओढून आकर्ण ॥ <br>
तों हळूच कानीं सांगे जगज्जीवन ॥ पैल जयद्रथ पाहें पां ॥ २०४ ॥ <br>
इतुक्यांत काढिलें सुदर्शन ॥ तों अर्धघटिका दिवस पूर्ण ॥ <br>
पार्था हा सूर्य तों जयद्रथ दुर्जन ॥ सोडीं बाण वेगें पैं ॥ २०५ ॥ <br>
ऐसें बोलतां जगज्जीवन ॥ निमेष न लागतां गेला बाण ॥ <br>
जयद्रथाचें शिर छेदून ॥ आकाशपंथे उडविलें ॥ २०६ ॥ <br>
ज्याचे हस्तीं हें पडेल शिरा ॥ त्यास तत्काल मृत्यु साचार॥ <br>
अर्जुनास म्हणे सर्वेश्वर ॥ शिर वेगें उडवीं पां ॥ २०७ ॥ <br>
सिंधुराज जयद्रथाचा पिता ॥ पश्चिमसमुद्रीं तप करीत होता ॥ <br>
संध्यावंदनीं अर्ध्य देतां ॥ शिर पडलें तया हातीं ॥ २०८ ॥ <br>
तेणें हातींचें टाकिलें शिर ॥ तों तेथेंच मृत्यु पावला नृपवर ॥ <br>
सूत्रधारी तों यदुवीर ॥ नाना कौतुक दावीतसे ॥ २०९ ॥ <br>
दिनमणि पावतां अस्त ॥ इतक्यांत मारिला जयद्रथ ॥ <br>
विजयवाद्यें वाजवित ॥ पार्थ तेव्हां परतला ॥ २१० ॥ <br>
दुर्धर पण साधिला देख ॥ कौरवांसी दिलें महादुःख ॥ <br>
शोकें विव्हळ सकळिक ॥ भ्रमले विवेक समजेना ॥ २११ ॥ <br>
दुःशीला दुर्योधनाची भगिनी ॥ ते जयद्रथाची होय गृहिणी ॥ <br>
गांधारी धृतराष्ट्र ऐकोनीं ॥ जामातदुःखे विव्हळती ॥ २१२ ॥ <br>
धर्मास सांगती दूत ॥ कीं रणीं मारून जयद्रथ ॥ <br>
पैल कपिवरध्वज झळकत ॥ शिबिराप्रति येतसे ॥ २१३ ॥ <br>
विजयवाद्यांचे गजर ॥ पांडवदळी होती अपार॥ <br>
पुष्पवृष्टि वारंवार॥ पुरंदर करीतसे ॥ २१४ ॥ <br>
रथाखालीं उतरतां कृष्णार्जुन ॥ धर्मराज पुढें येऊन ॥ <br>
श्रीरंगाचे चरणीं नमन ॥ करून स्तवन करीतसे ॥ २१५ ॥ <br>
म्हणे कुंतीउदरीं नूतन ॥ आजि जन्मला हा अर्जुन ॥ <br>
जनक जननी बंधु स्वजन ॥ तुजविण कोण श्रीहरि॥ २१६ ॥ <br>
कृतांताचे मुखांतून ॥ आजि त्वां पार्थ काढिला ओढून ॥ <br>
सर्वांगाची छाया करून ॥ प्रल्हाद जैसा रक्षिला ॥ २१७ ॥ <br>
विजयास विजयी करून॥ हरि त्वांच दिधला आणून ॥ <br>
थोरपणा सकल सांडून ॥ घोडे आजी धूतले ॥ २१८ ॥ <br>
यदुकुलकमलविकासभास्करा ॥ पद्मजातजनका पद्माक्षीवरा ॥ <br>
पद्मनाभा पद्मधरा ॥ नाहीं उपकार मिति तुझ्या ॥ २१९ ॥ <br>
हे जगज्जनका विश्वसंभूत ॥ समरभूमीसी होसी सूत ॥ <br>
आणि होऊनि आमुचा दूत ॥ शिष्टाई करूं गेलासी ॥ २२० ॥ <br>
पांडवकुलपालका पांडुरंगा ॥ ब्रह्मानंदा न विटें अभंगा ॥ <br>
श्रीधरहृदयाब्जभृंगा ॥ उभा अव्यंगा विटेवरी ॥ २२१ ॥ <br>
स्वस्ति श्रीपांडवप्रताप ग्रंथ ॥ द्रोणपर्व व्यासभारत ॥ <br>
त्यांतील सारांश यथार्थ ॥ पंचेचाळिसाव्यांत कथियेला ॥ २२२ ॥<br>
इति श्रीधरकृतपांडवप्रतापे द्रोणपर्वणि पंचचत्वारिंशोऽध्यायः ॥ ४५ ॥           <br>
अध्याय पंचेचाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
