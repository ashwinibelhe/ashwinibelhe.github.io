<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap42.htm">मागचा अध्याय</a>
</div>
<div class="nex">
<a href="pratap44.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय त्रेचाळिसावा </p><br>
<p class="hdr3">भीष्म शरपंजरी पडले  </p><br>

<p class="ovi">
श्रीगणेशाय नम: ॥ <br>
भीष्म आणि सुभद्रापती ॥ रणरंगीं उभे शोधती ॥ <br>
दोघांचें युद्ध विलोकिती ॥ सुरपतिही विमानीं ॥ १ ॥ <br>
एक कल्पांतींचा चंडकिरण ॥ दुजा केवळ प्रलयाग्न ॥ <br>
कीं एक भृगुकुलभूषण ॥ रविकुलमंडण दुसरा तों ॥ २ ॥ <br>
एक कृतांत एक काळ ॥ एक कुंभिनी एक निराळ ॥ <br>
एक वासुकी एक शेष केवळ ॥ तैसे दोघे दिसती पैं ॥ ३ ॥ <br>
भीष्मावरी सहस्र बाण ॥ टाकिता जाहला वीर अर्जुन ॥ <br>
तेणें तितुकेही निवारून ॥ सोडिले मार्गण दोन सहस्र ॥ ४ ॥ <br>
पार्थें निवारिले वरिच्यावरी ॥ तों शिखंडी धांवला समरीं ॥ <br>
बाण वर्षे भीष्मावरी ॥ मेघधारा जैशा कां ॥ ५ ॥ <br>
शिखंडी सोडी असंख्य बाण ॥ तिकडे न पाहे गंगानंदन ॥ <br>
न टाकी एकही मार्गण ॥ स्त्रीअभिधान म्हणोनियां ॥ ६ ॥ <br>
आधीं स्त्री मग पुरुष ॥ त्यावरी पूर्वजन्मींचा द्वेष ॥ <br>
म्हणोनि तों कुरुनरेश ॥ बाण सहसाही न टाकी ॥ ७ ॥ <br>
मग शिखंडीवरी बाण ॥ घालिता जाहला गुरु द्रोण ॥ <br>
तों हांक फोडी भीमसेन ॥ सूर ऐकोन भयभीत ॥ ८ ॥ <br>
चतुरंगदळ अपार ॥ संहारीत जाय वृकोदर ॥ <br>
गदाघायें रथ कुंजर ॥ चूर्ण करी न गणवेचि ॥ ९ ॥ <br>
इकडे रणांगणीं विजयरथ ॥ दिसे जैसा उंच पर्वत ॥ <br>
त्यावरी ध्वज नभचुंबित ॥ भोंवता दिसे दशयोजनें ॥ १० ॥ <br>
त्यावरी विशाळ रूप धरून ॥ अंजनीसुत विक्राळवदन ॥ <br>
प्रलयविजेसमान ॥ ऊर्ध्व लांगू्ल गेलें असे ॥ ११ ॥ <br>
गाजवी पुच्छाचा फडत्कार ॥ वेळोवेळां देत बुभुःकार ॥ <br>
त्यांत उभयकृष्ण भयंकर ॥ शंख बळें त्राहाटिती ॥ १२ ॥ <br>
त्यामाजी वाद्यांचें घनचक्र ॥ वीरांच्या हांका अनिवार ॥ <br>
भूतें आरडती भयासुर ॥ वायुतनुजाभोंवतीं ॥ १३ ॥ <br>
त्यांत गांडीवाचा ऐकतां ध्वनी ॥ टाळी बैसली दिग्गजकर्णीं ॥ <br>
तों घोष कौरवीं ऐकोनी ॥ पाठीं दडती भीष्माचें ॥ १४ ॥ <br>
एकास दाटला हिमज्वर ॥ एक वहनें टाकून सत्वर ॥ <br>
भीष्मरथामागें वीर॥ भयभीत दडताती ॥ १५ ॥ <br>
त्यांत नावाजिके महावीर ॥ निवडिले चवदा सहस्र ॥ <br>
त्यांहीं वेढिला पार्थ वीर॥ शस्त्रसंभार वर्षोनियां ॥ १६ ॥ <br>
लघुलाघवी पृथानंदन ॥ उभयकरांचें समसंधान ॥ <br>
संधानीं वेग परम गहन ॥ सोडी बाण चपलत्वें ॥ १७ ॥ <br>
दाटला बाणमंडप थोर ॥ दिवसाच पडला अंधकार ॥ <br>
चौदा सहस्र वीर॥ करूनि जर्जर संहारिले ॥ १८ ॥ <br>
बाणमेघधारा तत्वतां ॥ असिलता झळकती विद्युल्लता ॥ <br>
तों जयद्रथ अवचिता ॥ पार्थावरी चौताळला ॥ १९ ॥ <br>
पार्थ म्हणे रे तस्करा ॥ महामलिना खळा निष्टुरा ॥ <br>
आम्ही नसतां द्रौपदी सुंदरा ॥ चोरून नेत होतासी ॥ २० ॥ <br>
शिरीं पांच पाट काढितां जाण ॥ आलास काकुळती दीनवदन ॥ <br>
मग धर्मराजें सोडून ॥ तुज दिधलें पामरा ॥ २१ ॥ <br>
तों तूं काळें वदन घेऊनी ॥ युद्धा आलासी समरांगणीं ॥ <br>
तरी आतां धीर धरीं रणांगणीं ॥ पाठिमोरा पळू नको ॥ २२ ॥ <br>
जयद्रथ नेदी प्रत्युत्तर॥ पार्थावरी टाकी बाण घोर॥ <br>
अर्जुने टाकोनि दहा शरा ॥ हृदयवर्मीं भेदिला ॥ २३ ॥ <br>
विकल जाहला जयद्रथ ॥ सारथियानें फिरविला रथ ॥ <br>
इकडे नकुल आणि त्रिगर्त ॥ युद्ध करिती रणांगणीं ॥ २४ ॥ <br>
तों धांवला कृपीचा नंदन ॥ पार्थाचें हृदय लक्षून ॥ <br>
भेदिता जाहला दहा बाण ॥ होती चूर्ण गिरी जेणें ॥ २५ ॥ <br>
सवेंच तों वीर द्रौणी ॥ कृष्णास विंधी सत्तर बाणीं ॥ <br>
ऐसें अर्जुने देखोनी ॥ निर्वाण शर सोडिले ॥ २६ ॥ <br>
सर्वांगीं खिळिला गुरुनंदन ॥ ध्वजीं टेकला मूर्च्छा येऊन ॥ <br>
मग उगाच राहिला अर्जुन ॥ सहसा बाण सोडीना ॥ २७ ॥ <br>
म्हणे गुरुबंधु आणि ब्राह्मण ॥ यांस न मारावे गेलिया प्राण॥ <br>
जळो हा क्षात्रधर्म दारुण ॥ अन्याय होतो पाहतां ॥ २८ ॥ <br>
तों सात्यकीचे दहा पुत्र ॥ पुढें धांवले वर्षत शरा ॥ <br>
भूरिश्रवा कौरववीर ॥ त्यांशीं युद्धा प्रवर्तला ॥ २९ ॥ <br>
एक यामपर्यंत ॥ दहाही बाळे युद्ध करित ॥ <br>
त्यांहीं कौरवसेना समस्त ॥ बाणजाळीं झांकिली ॥ ३० ॥ <br>
मग भूरिश्रव्यानें दशबाणीं ॥ दहाही वीर मारिले रणीं ॥ <br>
सात्यकी धांवला तये क्षणीं ॥ प्रलयकाल जैसा कां ॥ ३१ ॥ <br>
भूरिश्रव्याचा रथ सारथी ॥ केला चूर्ण रणपंथीं ॥ <br>
शरीं खिळोन क्षितीं ॥ मूर्च्छित रणीं पाडिला ॥ ३२ ॥ <br>
सात्यकीचे कैवारें पार्थ ॥ मिसळला कौरववाहिनींत ॥ <br>
पंचवीस सहस्र वीर अद्‌भुत ॥ समरभूमी पहुडविले ॥ ३३ ॥ <br>
पांच दिवस जाहले संपूर्ण ॥ यावरी सहावे दिवशीं निर्वाण ॥ <br>
युद्ध मांडले दारुण ॥ भीमसेन धावला ॥ ३४ ॥ <br>
तूलराशीस जाळी कृशान ॥ तेवीं भीमे मारिलें बहुत सैन्य ॥ <br>
सात्यकी वीर वेगेंकरून ॥ आला मागुता धांवोनी ॥ ३५ ॥ <br>
भीम मिसळला सेनेआंत ॥ रिता देखिला तयाचा रथ ॥ <br>
सात्यकी जाहला भयभीत ॥ म्हणे भीम काय जाहला ॥ ३६ ॥ <br>
अश्रुधारा वाहती नयनीं ॥ घेत वक्ष:स्थल पिटोनी ॥ <br>
तों भीमाचा सारथी ते क्षणीं ॥ विशोक जवळीपातला ॥ ३७ ॥ <br>
म्हणे भीम आहे स्वस्तिक्षेम ॥ सेनेंतकरितो घोरसंग्राम ॥ <br>
जैसा समुद्रांत मत्स्य परम ॥ चौताळत चपलत्वें ॥ ३८ ॥ <br>
मग घेऊन असिलता ओढण ॥ धांवे सात्यकी पंचानन ॥ <br>
तया देखोन भीम आनंदघन ॥ रणांगणीं नाचतसे ॥ ३९ ॥ <br>
मग सात्यकी आणि भीमसेन ॥ वीस सहस्र वीर मारून ॥ <br>
कौरवदळ पळवून ॥ विजयी होऊन परतले ॥ ४० ॥ <br>
मग सकल सेना घेऊन ॥ पुढें धांवला दुर्योधन ॥ <br>
तों द्रौपदीचे पंच नंदन ॥ वर्षत बाण ऊठिले ॥ ४१ ॥ <br>
सकळ शरीं करोनि जर्जर॥ पळविले कुमारीं कौरवभार ॥ <br>
रक्तगंगेचे पूर ॥ लवणाब्धि पाहों धांवती ॥ ४२ ॥ <br>
सहा दिवस संपूर्ण जाहले ॥ सातवे दिवशीं युद्ध मांडलें ॥ <br>
दुर्योधनाशी ते वेळे ॥ भीम बोले समरांगणीं ॥ ४३ ॥ <br>
म्हणे दुर्जना रण टाकून ॥ निर्लजा पळूं नको एथून ॥ <br>
तुवां जें केलें कर्म गहन ॥ त्याचें फळ भोगीं आतां ॥ ४४ ॥ <br>
आम्ही षंढतीळ जाण ॥ उलूकाहातीं पाठविलें सांगून ॥ <br>
शतखंड तुझें वदन ॥ करावें वाटे दुर्जना ॥ ४५ ॥ <br>
गदाघाये परम दारुण ॥ तुझा अंक मी करीन चूर्ण ॥ <br>
लत्ताप्रहारेंकरून ॥ रगडीन सत्य मस्तक तुझें ॥ ४६ ॥ <br>
ऐसें बोलोन भीमसेन ॥ घातले तयावरी बाण ॥ <br>
अश्व सारथी स्यंदन ॥ केले चूर्ण रणांगणीं ॥ ४७ ॥ <br>
छत्र ध्वज तूणीर ॥ चाप छेदिलें सत्वर ॥ <br>
मग धांवोन बहुत वीर ॥ दुर्योधन पळविला ॥ ४८ ॥ <br>
पार्थ सोडून इंद्रास्त्र ॥ बहुत खिळिले नृपवर ॥ <br>
सहस्रांचे सहस्र वीर ॥ पाठीं लपती भीष्माच्या ॥ ४९ ॥ <br>
रणसागरीं अचाट ॥ भीष्मरथ हेंच बेट ॥ <br>
कासावीस वीर श्रेष्ठ ॥ आश्रयें त्याच्या राहती ॥ ५० ॥ <br>
विराट आणि द्रोण ॥ माजविती समरांगण ॥ <br>
परी द्रोणाचें सामर्थ्य गहन ॥ विराट निघोन चालिला ॥ ५१ ॥ <br>
चित्रसेन विकर्ण दुर्योधन ॥ सौभद्रावरी धांवले तिघेजण ॥ <br>
जैसे त्रिदोष दारुण ॥ कलेवर व्यापिती ॥ ५२ ॥ <br>
तिघेही वर्षती शर ॥ परमप्रतापी उत्तरावर ॥ <br>
तेणें लघुलाघवें समग्र ॥ सायक त्यांचे छेदिले ॥ ५३ ॥ <br>
परी आगळे करी दुर्योधन ॥ छेदिला सौभद्राचा स्यंदन ॥ <br>
अश्व सारथी मारून ॥ ध्वजही खालीं पाडिला ॥ ५४ ॥ <br>
चरणचालीं युद्ध करित ॥ रणीं एकला विराटजामात ॥ <br>
श्रीकृष्ण पार्थास सांगत ॥ संकटीं पडला सुत तुझा ॥ ५५ ॥ <br>
पातया पातें न लागत ॥ इतक्यांत धांवला वीर पार्थ ॥ <br>
छेदोन तिघांचेही रथ ॥ भूमीवरी आणिले ॥ ५६ ॥ <br>
पिच्छे पसरिजे मयूरीं ॥ तैसे तिघे खिळिले शरीं ॥ <br>
समस्त वीर ते अवसरीं ॥ पळविते जाहले तिघांतें ॥ ५७ ॥ <br>
पार्थें परमप्रतापें ॥ छेदिलीं सकल वीरांचीं चापें ॥ <br>
सवेंच तूणीर साक्षेपें ॥ छेदिता जाहला ते वेळीं ॥ ५८ ॥ <br>
परम बळियाढे महारथी ॥ एकाकडे एक पाहती ॥ <br>
म्हणती बरी न दिसे गती ॥ पळती वेगेंकरोनियां ॥ ५९ ॥ <br>
धर्म म्हणे द्रुपदकुमारा ॥ ऐक शिखंडी महावीरा ॥ <br>
आपुली प्रतिज्ञा सत्वरा ॥ खरी करून दावीं कां ॥ ६० ॥ <br>
समरांगणीं युद्ध करून ॥ टाकीं भीष्मास वधून ॥ <br>
शिखंडी अवश्य म्हणोन ॥ सोडीत बाण भीष्मावरी ॥ ६१ ॥ <br>
तिकडे न पाहे गंगासुत ॥ जैशी पुष्यवृष्टि गज मदोन्मत्त ॥ <br>
कीं काडिया पडतां पर्वत ॥ सहसा खेद न मानी ॥ ६२ ॥ <br>
अचाट वीर गंगानंदन ॥ समोर शिखंडी अव्हेरून ॥ <br>
आणिकेकडे न्याय धांवोन ॥ पांडवसेना संहारी ॥ ६३ ॥ <br>
सप्त दिवस जाहले संपूर्ण ॥ पुढें लागला आठवा दिन ॥ <br>
परम घोर माजलें रण ॥ गंगानंदन युद्ध करी ॥ ६४ ॥ <br>
जैसा वृषभारावरी पंचानन ॥ तैसा प्रवेशला भीमसेन ॥ <br>
बाणजाळीं सकल सैन्य ॥ संहारिलें प्रतापें ॥ ६५ ॥ <br>
सुनाभ राजा भीमावरी ॥ कोसळला जैसा गिरीवर गिरी ॥ <br>
युद्ध जाहले घटिका चारी ॥ मग मारिला समरीं भीमसेनें ॥ ६६ ॥ <br>
त्याचें छेदोनियां शिर ॥ गगनीं भिरकावी वृकोदर ॥ <br>
दुर्योधनापुढें सत्वर ॥ उतरोन मागुती पडियेलें ॥ ६७ ॥ <br>
कुंडधार शरपंडित ॥ त्याचा केला निःपात ॥ <br>
विशालाक्ष आदित्यकेत ॥ सहोदरही संहारिला ॥ ६८ ॥ <br>
ऐसा संहार देखोन ॥ चिंतार्णवीं पडिला दुर्योधन ॥ <br>
म्हणे विदुर बोलिला जें वचन ॥ तैसेंच होत चालिलें ॥ ६९ ॥ <br>
भीष्मापुढें जाऊन ॥ दुर्योधन करी रोदन ॥ <br>
गांगेय म्हणे त्वां पूर्वी वचन ॥ ऐकिलें नाहीं वडिलांचें ॥ ७० ॥ <br>
अजून तरी सोडीं अभिमाना ॥ शरण जाईं जगज्जीवना ॥ <br>
परी तें न मानेच सुयोधना ॥ दिव्यान्न जैसें रोगिया ॥ ७१ ॥ <br>
असो रण माजलें अपार॥ इलावाननामा पार्थपुत्र ॥ <br>
उलूपी शेषकन्या पवित्र ॥ तिचे पोटीं जाहला जो ॥ ७२ ॥ <br>
तेणें माजविली रणमेदिनी ॥ शरीं झांकिली कौरववाहिनी ॥ <br>
त्याचें युद्धकौशल्य पाहोनी ॥ पांडव ग्रीवा डोलविती ॥ ७३ ॥ <br>
शकुनीचे पांच सुत ॥ गज वृक्ष वृषकेत ॥ <br>
चर्मवान पांचवा सत्य ॥ युद्ध करित रणांगणीं ॥ ७४ ॥ <br>
इलावान योद्धा प्रबळ ॥ पांचांचीं शिरें छेदिलीं तत्काळ ॥ <br>
मग अलंबुष राक्षस सबळ ॥ दुर्योधनें प्रेरिला ॥ ७५ ॥ <br>
मायावी कपटी निशाचर॥ तेणें युद्ध केलें अपार॥ <br>
नाना रूपें धरी भ्यासुरा ॥ वृक व्याघ्र सर्पादि ॥ ७६ ॥ <br>
सहस्रावधि रूपें आपुली ॥ अलंबुषें तेव्हां धरिलीं ॥ <br>
इलावानानें तितुकीं छेदिलीं ॥ नाटोपेचि राक्षसांतें ॥ ७७ ॥ <br>
मग कपटी राक्षस बहुत ॥ ऊर्ध्वपंथें येऊनि अकस्मात ॥ <br>
शिर छेदोनियां त्वरित ॥ इलावानाचें टाकिलें ॥ ७८ ॥ <br>
पांडवदळीं हाहाकार ॥ मग तों घटोत्कच महावीर॥ <br>
करीत चालिला संहार ॥ असुरभार घेऊनी ॥ ७९ ॥ <br>
असंख्य शिळांचा प्रहार॥ चहूंकडून वृक्षांचा मार ॥ <br>
रथारूढ भीमपुत्र ॥ सुयोधनावरी धांवला ॥ ८० ॥ <br>
म्हणे दुर्योधना पापखाणी ॥ आजि तुज मारीन समरांगणीं ॥ <br>
माझे पितर वनोवनीं ॥ त्वां हिंडविले पामरा ॥ ८१ ॥ <br>
माझी माता याज्ञसेनी ॥ सभेस नेली त्वां पापखाणी ॥ <br>
तरी आजि समरांगणीं ॥ पळू नको दुर्जना ॥ ८२ ॥ <br>
अधर रगडूनियां दांतीं ॥ घटोत्कचें प्रेरिली शक्ती ॥ <br>
तों अंगराजें लोटिला हस्ती ॥ असुरासमोर तेधवां ॥ ८३ ॥ <br>
तों शक्ति आली दारुण ॥ गज पाडिला विदारून ॥ <br>
मग अंगराज उतरोन ॥ एकीकडे जाहला ॥ ८४ ॥ <br>
दुर्योधनारी निर्वाण शर ॥ घटोत्कचें सोडिले अपार ॥ <br>
भयभीत कौरवेश्वर ॥ सोडून समर चालिला ॥ ८५ ॥ <br>
तों द्रोण आणि शारद्वत ॥ धांवले पुढें बाण वर्षत ॥ <br>
महावीर रणपंडित ॥ घटोत्‍कच नाटोपे ॥ ८६ ॥ <br>
क्षणामाजी होय गुप्त ॥ सवेंच गगनोदरीं जात ॥ <br>
तेथून बाण वर्षत ॥ मेघधारा जैशा कां ॥ ८७ ॥ <br>
मागुती भूमीवरी येत ॥ द्रोणावरी बाण सोडित ॥ <br>
तों घटोत्कचाचा रथ ॥ द्रोणें छेदूनि टाकिला ॥ ८८ ॥ <br>
घटोत्कच एकला देखोन ॥ द्रौपदीचे पंचनंदन ॥ <br>
आले वायूस मागें टाकून ॥ तों अभिमन्यूही धांवला ॥ ८९ ॥ <br>
घटोत्‍कच आणि साही कुमार ॥ यांहीं रणभूमि माजविली अपार॥ <br>
त्यांत धांवला वृकोदर ॥ हांकें अंबर गाजविले ॥ ९० ॥ <br>
थोर गाजली रणधुमाळी ॥ कौरवसेना विभांडिली सकळी ॥ <br>
सात पांडवकुमार बळी ॥ देखोन काळ चळीं कांपे ॥ ९१ ॥ <br>
तों गजारूढ भगदत्ता ॥ धावला जैसा प्रलयकृतांत ॥ <br>
घटोत्कचावरी शक्ति अद्‌भुत ॥ प्रेरिता जाहला तेधवां ॥ ९२ ॥ <br>
महाप्रलयींची वीज ॥ तैशी शक्ति येत सतेज ॥ <br>
पांडवदळीं गजबज ॥ थोर जाहली तेधवां ॥ ९३ ॥ <br>
तंव तों घटोत्कच महाबळी॥ धांवोन वेगें अंतराळीं ॥ <br>
प्रलयशक्ति हातीं धरिली॥ घालोनि मोडिली पायांतळीं ॥ ९४ ॥ <br>
पांडवआदिकरून नृपती ॥ तर्जनी मस्तक डोलविती ॥ <br>
धन्य या वीराची शक्ती ॥ जगतीमाजी अभिनव ॥ ९५ ॥ <br>
इकडे नवल वर्तलें अपूर्व ॥ कुंडनामा वीर कौरव ॥ <br>
धरोनियां युद्धाची हांव ॥ भीमासमोर धावला॥ ९६ ॥ <br>
तों पायीं वृकोदरें धरोनी ॥ आपटून मारिला रणमेदिनीं ॥ <br>
इकडे पार्थेंही तये क्षणीं ॥ संहारिली बहुत सेना ॥ ९७ ॥ <br>
भीष्म द्रोण गौतमकुमार ॥ पार्थांस करिती शरमार ॥ <br>
परी तों रणपंडित महापूर ॥ तितुक्यांसही नाटोपे॥ ९८ ॥ <br>
त्याच युद्धांत अभिमन्य ॥ धांवला वर्षत वज्रबाण ॥ <br>
जैसा प्रलयानलासी प्रभंजन ॥ साह्य पाठीं धांवतसे ॥ ९९ ॥ <br>
वीज प्रवेशे वनांत॥ तैसा सौभद्र वेगें तळपत ॥ <br>
त्यांत धृष्टद्युम्न धांवत ॥ प्रलय अत्यंत वर्तला ॥ १०० ॥<br>
कंदुकाऐशीं शिरें॥ ऊर्ध्वपंथें जाती अपारें॥ <br>
हाहाकार एकसरें ॥ कौरवदळीं जाहला॥ १०१ ॥ <br>
तों मावळला वासरमणी ॥ स्वस्थाना पावली उभयवाहिनी ॥ <br>
रजनी सरतां तये क्षणीं ॥ अर्क उदय पावला तों ॥ १०२ ॥ <br>
प्रवर्तला नवम दिन॥ तळमळी परम दुर्योधन ॥ <br>
दुःशासन शकुनी कर्ण ॥ विचार करिती तेधवां ॥ १०३ ॥ <br>
प्रलययुद्ध मनापासून ॥ न करी कदा गंगानंदन ॥ <br>
पांडवांचें कल्याण॥ त्याचें मन इच्छितसे ॥ १०४ ॥ <br>
कर्ण म्हणे गंगासुत ॥ जरी समरीं पावेल मूल्य ॥ <br>
कीं युद्ध सांडून पळता ॥ कीं शस्त्र टाकील उबगोनी ॥ १०५ ॥ <br>
तरी मी न लागतां क्षण॥ पांचही पांडव संहारीन ॥ <br>
मग भीष्माप्रति दुर्योधन ॥ येऊन बोलत सक्रोधें ॥ १०६ ॥ <br>
तुवां युद्ध केलें अभिनव ॥ परी एकही मेला नाहीं पांडव ॥ <br>
माझिया कर्णे आजवरी सर्व ॥ मारिले असते समरांगणीं ॥ १०७ ॥ <br>
महाराज तों गंगानंदन ॥ स्तब्ध न बोले दुःखेंकरून ॥ <br>
मग आरक्त करूनि नयना ॥ क्रोधायमान बोलतसे॥ १०८ ॥ <br>
भीमार्जुनांचा पुरूषार्थ ॥ तूं जाणतोस कीं अद्‌भुत ॥ <br>
गंधर्वी तुम्हांस गेलें समस्त ॥ तेव्हां कां कर्ण पळाला॥ १०९ ॥ <br>
क्षणक्षणां बोलसी न्यून ॥ काय मशका काढिला कर्ण॥ <br>
कोठे महावीर अर्जुन ॥ कौलिकपुत्र कोणीकडे ॥ ११० ॥ <br>
सौदंणी आणि सागर॥ कोठे रजक आणि रमावर ॥ <br>
बाभळ आणि कल्पवृक्ष साचार॥ समान कैसे सांग पां॥ १११ ॥ <br>
दीप आणि दिनमणी ॥ इतर ओहळ आणि स्वर्धुनी ॥ <br>
इतर पाषाण आणि चिंतामणी ॥ समान काय सांग पां॥ ११२ ॥ <br>
दुर्जन आणि सज्जन॥ रंक आणि सहस्रनयन ॥ <br>
तैसा कर्ण आणि श्वेतवाहन ॥ कैसे समान होती पां ॥ ११३ ॥ <br>
ज्यास साह्य हरिहर॥ तों तुम्हां सर्वांचा करील संहार॥ <br>
ते नरनारायण अवतार॥ पुरुषरूपें अवतरले ॥ ११४ ॥ <br>
एकाच बाणेंकरून ॥ नभ आणितील खालीं छेदून ॥ <br>
त्यांस जिंकील ऐसें कर्ण ॥ छळणोत्तरें बोलसी ॥ ११५ ॥ <br>
तूं फार करितोसी वल्गना ॥ आज युद्ध करितों पाहें नयनां ॥ <br>
तूं युद्धसमयीं घेऊन कर्णा ॥ पहा कैसें होईल तें ॥ ११६ ॥ <br>
आज मी प्रलययुद्ध करीन ॥ पांडवसेना संहारीन ॥ <br>
ऐसें बोलोन गंगानंदन ॥ रथ पुढें लोटित ॥ ११७ ॥ <br>
भद्रव्यूह अतिथोर ॥ रचिता जाहला गंगाकुमार ॥ <br>
धुष्टद्युम्नें शेषाकार ॥ व्यूह तेव्हां रचियेला ॥ ११८ ॥ <br>
मांडिली एकचि रणधुमाळी ॥ चतुरंगसेना मिसळली ॥ <br>
उत्तरापति ते काळीं ॥ शर वर्षत धांविन्नला ॥ ११९ ॥ <br>
करीत दळाचा संहार॥ हस्तलाघव दावी अपार॥ <br>
मानवती सर्वं वीर॥ अनिवार म्हणती हा ॥ १२० ॥ <br>
निजमित्र जो अलंबुष ॥ दुर्योधन म्हणे त्यास ॥ <br>
अभिमन्यूनें आसमास ॥ वीर पाडिले धावे कां ॥ १२१ ॥ <br>
धांवला राक्षस भयंकर॥ कपाळी चर्चिला शेंदूर॥ <br>
कृष्णवर्ण पर्वताकार॥ दाढा शुभ्र दिसताती ॥ १२२ ॥ <br>
राक्षसाची माव थोर ॥ दिवसा पडला अंधकार॥ <br>
शिलांचा वर्षाव अनिवार ॥ करिता जाहला पापी तों ॥ १२३ ॥ <br>
मग सौभद्रें सूर्यास्त्र ॥ प्रेरितां निरसला अंधकार ॥ <br>
निजबाणीं कौरवभारा ॥ संहारीत तेधवां ॥ १२४ ॥ <br>
सौभद्राचा मार विशेष ॥ पळाला तेव्हां अलंबुष ॥ <br>
मग बाणजाळ आसमास ॥ कौरवदळावरी टाकी ॥ १२५ ॥ <br>
सौभद्राचे ठायीं जाण ॥ श्रीकृष्णें दिधले आपुले गुण॥ <br>
धैर्य शौर्य पराक्रम पूर्ण ॥ पाहतां सर्व मानवती ॥ १२६ ॥ <br>
अर्जुनाचेही द्विगुण ॥ संधानकर्ता अतिनिपुण ॥ <br>
दोन्ही पक्ष जयाचे पावन ॥ महिमा जाण न वर्णवे ॥ १२७ ॥ <br>
केला कौरवदळाचा संहार॥ चालिले रक्तनदीचे पूर॥ <br>
जिवंत वीर अपार ॥ वहात जाती ते समयीं ॥ १२८ ॥ <br>
कोणी वीर तिकडून ॥ येत हस्तीवरी बैसोन ॥ <br>
तों यमराष्ट्रवर्धिनी भरून ॥ घोषें गर्जत जातसे ॥ १२९ ॥ <br>
गदा घेऊन वृकोदर ॥ संहारीत जाय कुंजर ॥ <br>
कुंभस्थळें फोडितां अपार ॥ मुक्ते बाहेर उसळती ॥ १३० ॥ <br>
शुंडादंड पिळून ॥ कित्येक पाडिले उलधून ॥ <br>
कित्येकांचे दंत मोडून ॥ वीर अपार झोडिले ॥ १३१ ॥ <br>
पळता गज पायीं धरी ॥ आपटूनि पाडी भूमीवरी ॥ <br>
पुच्छी धरोनि चक्राकारीं ॥ भोवंडून टाकित ॥ १३२ ॥ <br>
वणवा लागे जैसा वना ॥ तेवीं भीष्मवीरें आटिली पांडवसेना ॥ <br>
असंख्य वीर मारिले रणा ॥ करी गणना कोण त्यांची ॥ १३३ ॥ <br>
अर्जुनासी म्हणे श्रीधर॥ पाहा भीष्में केला संहार॥ <br>
हा केवळ काळ गंगाकुमार ॥ उरों नेदी कोणातें ॥ १३४ ॥ <br>
मग धावला वीर पार्थ ॥ बाणीं बुजविला भीष्माचा रथ ॥ <br>
दहाही धनुष्यें तेथ ॥ भीष्महस्तींचीं छेदिलीं ॥ १३५ ॥ <br>
घोडे फिरवी मुरहर ॥ पार्थास लागों नेदी शर ॥ <br>
भीष्माचीं चापें पार्थ वीर॥ वरच्यावरी छेदितसे ॥ १३६ ॥ <br>
पार्थाचें संधान पाहोन ॥ भीष्म म्हणे धन्य धन्य ॥ <br>
तुझेनि वंश पावना ॥ नाहीं आन वीर ऐसा॥ १३७ ॥ <br>
तों अस्ता गेला दिनकर॥ शिबिरा गेले सर्वही भार ॥ <br>
श्रीधर आणि युधिष्ठिर॥ विचार करिती एकांतीं ॥ १३८ ॥ <br>
धर्म म्हणे गा श्रीहरी ॥ भीष्म नाटोपेचि समरीं ॥ <br>
यास आटोपी ऐसा निर्धारीं ॥ वीर कोणी दिसेना ॥ १३९ ॥ <br>
भीष्मापासून जय ॥ कदाकाळीं प्राप्त न होय ॥ <br>
धर्म म्हणे धरूनि श्रीहरिपाय ॥ मज राज्य नलगे हें ॥ १४० ॥ <br>
मी वनामाजी जाऊन ॥ घोर तप आचरीन ॥ <br>
श्रीकृष्ण म्हणे चौघेजण ॥ बंधू तुझे पराक्रमी ॥ १४१ ॥ <br>
त्यांस जरी आटोपेना ॥ तरी मजप्रति देई आज्ञा॥ <br>
सोडोनियां सुदर्शना ॥ संहारीन क्षणार्धें ॥ १४२ ॥ <br>
मी भक्तांचा साह्यकारी ॥ प्रल्हाद रक्षिला नानापरी ॥ <br>
दावाग्नि गिळून निर्धारीं ॥ रक्षिले गायीगोपाळ ॥ १४३ ॥ <br>
शिलाधारीं सहस्रनयन ॥ वर्षला गोकुळी जेव्हां घन ॥ <br>
अंगुलीवरी सप्तदिन ॥ गोवर्धन धरिला म्यां ॥ १४४ ॥ <br>
रात्रीमाजी मथुरापुरी ॥ नेली द्वारावतीमाझारीं ॥ <br>
मग धर्म म्हणे मुरारी ॥ तुझेनें साजिरे आम्ही कीं ॥ १४५ ॥ <br>
तरी जय कैसा होय तें संपूर्ण ॥ भीष्म बोलिला पुढें सांगेन ॥ <br>
मग पांच बंधू आणि जगज्जीवन ॥ रजनीमाजी निघाले ॥ १४६ ॥ <br>
भीष्मशिबिराप्रति जाऊन ॥ घालिती पांचही लोटांगण॥ <br>
भीष्में श्रीकृष्णासी नमून ॥ आपुले जवळी बैसविलें ॥ १४७ ॥ <br>
भीष्म म्हणे रे पूतनारी ॥ माझी पांच वत्सें जतन करीं ॥ <br>
युद्ध करितां श्रमलीं समरीं ॥ रक्षी यांस गोविंदा ॥ १४८ ॥ <br>
बाळें वनवासीं श्रमलीं ॥ सवेंच युद्धावर पडियेलीं ॥ <br>
असो धर्म तेव्हां बद्धांजली ॥ उभा ठाकला भीष्मापुढें ॥ १४९ ॥ <br>
धर्म म्हणे आम्हांस जय ॥ महाराजा कैसा प्राप्त होय ॥ <br>
तूं महावीर प्रतापसूर्य ॥ आकळशील कैसा पां ॥ १५० ॥ <br>
भीष्म म्हणे मजपासून जय निश्चित ॥ कृतांतासही नव्हे प्राप्त ॥ <br>
शिखंडीप्रति करून निमित्त ॥ पाठी पार्थ असों द्या ॥ १५१ ॥ <br>
शिखंडीचे पाठीशीं लपोन ॥ घालीं पार्थां मजवरी बाण ॥ <br>
जयप्रासीस कारण ॥ वर्म हेंच जाणिजे ॥ १५२ ॥ <br>
मग जनकजनकास नमून ॥ मंदिरास गेले पंडुनंदन ॥ <br>
सवेंच उगवला सूर्यनारायण ॥ दशम दिन प्राप्त जाहला ॥ १५३ ॥ <br>
मग शिखंडीस पुढें करून ॥ वेगें निघाले पंडुनंदन ॥ <br>
द्रुपद पांचाळ धृष्टद्युम्न ॥ रक्षति जाती पाठीसी ॥ १५४ ॥ <br>
माजलें घोर युद्धकंदन ॥ प्रेतनाथपुरविवर्धन ॥ <br>
वाद्यें वाजती गजरेंकरून ॥ नाद गगनीं न समाय ॥ १५५ ॥ <br>
कौरवसेनेचा संहार॥ करिते जाहले पंडुकुमार ॥ <br>
तें देखोन गंगापुत्र ॥ प्रेरी वेगें रहंवरा ॥ १५६ ॥ <br>
भीष्माचें हस्तलाघव गहन ॥ देखोनि स्तवित पंडुनंदन ॥ <br>
शिखंडी म्हणे भीष्मालागून ॥ आज मारीन तुज सत्य ॥ १५७ ॥ <br>
भीष्म नेदीं प्रत्युत्तर॥ त्यावरी कदा न टाकी शरा ॥ <br>
शिखंडीस म्हणे पार्थ वीर ॥ तुझे पाठीशीं मी आहें ॥ १५८ ॥ <br>
सर्व कौरवांसी आवरीन ॥ तूं टाकीं भीष्मावरी बाण ॥ <br>
आजि सोडूं नको प्राण ॥ समरीं घेई तयाचा ॥ १५९ ॥ <br>
तों इकडे गंगानंदन ॥ पाडीत शरांचा पर्जन्य ॥ <br>
गंगात्मजें हांक देऊन ॥ दोन्ही दळें गर्जविलीं ॥ १६० ॥ <br>
गोरक्षक गोधनांचे भार॥ एकदांच पिटी समग्र ॥ <br>
तैसा घटोत्कच महावीर॥ येतां पळती कौरवदळें ॥ १६१ ॥ <br>
तों लक्ष महावीर नेमे ॥ ते दिवशी मारिले भीष्मे ॥ <br>
पूर्वी लंकेस दाशरथी रामे ॥ पराक्रम जेवीं केला ॥ १६२ ॥ <br>
दहा सहस्र कुंजरा ॥ लक्ष पायदळ भयंकर॥ <br>
इतका भीष्में केला संहार॥ हाहाकार जाहला ॥ १६३ ॥ <br>
पार्थ म्हणे शिखंडी॥ भिऊं नको बाण सोडीं ॥ <br>
सर्व वीर कडोविकडी ॥ आम्ही तुजला रक्षितों ॥ १६४ ॥ <br>
ठायीं ठायीं युद्ध मांडले ॥ कौरववीर रणीं गोंविले ॥ <br>
महा अपशकुन ते वेळे ॥ भीष्मालागीं जाणवती ॥ १६५ ॥ <br>
दुर्योधनाची दैवतें रडती ॥ शिवा सेनेसमोर बोभाती ॥ <br>
वायुघातें निश्चितीं ॥ सुयोधनाचें छत्र पडे ॥ १६६ ॥ <br>
दुःशासन पाहे आदर्श समोर॥ तंव न दिसे आपुलें शिर ॥ <br>
सुयोधनाचे गृहावरी अपवित्र ॥ दिवाभीतेने बाहती ॥ १६७ ॥ <br>
कौरवस्त्रिया देखती स्वप्न ॥ विगतधवा स्त्रिया येऊन ॥ <br>
मृत्तिका रक्षा घेऊन ॥ ओंटी भरिती आग्रहें ॥ १६८ ॥ <br>
मंगलदायक दिव्यशकुन ॥ धर्मास जाणविती शुभचिन्ह॥ <br>
असो भीष्मावरी बाण ॥ शिखंडी टाकी अतिवेगे ॥ १६९ ॥ <br>
महाप्रलय भीष्म करी ॥ पांडवसेना संहारी ॥ <br>
धर्मास ते अवसरीं ॥ देवव्रत बोलत ॥ १७० ॥ <br>
हें मी शरीर टाकीन ॥ भगवत्पदाप्रति जाईन ॥ <br>
तुम्ही अवघे वीर मिळून ॥ शर टाकावे मजवरी ॥ १७१ ॥ <br>
शिखंडी टाकी ते बाण ॥ उगाच सोशी गंगानंदन ॥ <br>
त्याचे मागून अर्जुन ॥ तीक्ष्ण मार्गण वर्षत ॥ १७२ ॥ <br>
पांडवदळींचीं रितीं वाहनें ॥ बहुत केलीं गंगानंदनें ॥ <br>
भीष्माचिया तये भेणें ॥ वीर पळती दशदिशा ॥ १७३ ॥ <br>
शिखंडीचे हळवट बाण ॥ लागतां हांसे गंगानंदन ॥ <br>
मग दिव्यास्त्र दारुण ॥ भीष्में बाणीं स्थापिलें ॥ १७४ ॥ <br>
तें अस्त्र गहन देखोन ॥ शिखंडीआड लपे अर्जुन ॥ <br>
मग देवव्रतें आवरून ॥ निजस्थानीं ठेविलें ॥ १७५ ॥ <br>
कल्पांतींचा भास्कर॥ तैसा दिसे गंगाकुमारा ॥ <br>
मग पार्थ टाकूनि शरा ॥ सर्वांगीं तों खिळियेला ॥ १७६ ॥ <br>
सर्व रायांनीं शर ॥ भीष्मावरी घातले अपार॥ <br>
तितुक्यांवरी गंगाकुमार ॥ बाण वर्षत प्रतापें ॥ १७७ ॥ <br>
भीष्मागींचे कवच पुण्यरूप ॥ गळोन पडलें आपोआप ॥ <br>
शिखंडीं होऊन सकोप ॥ दहा बाण सोडित पैं ॥ १७८ ॥ <br>
ते खडतरले भीष्माचे हृदयीं ॥ सारथी रथ भेदिला ते समयीं ॥ <br>
ध्वज घोडे लवलाहीं ॥ शिखंडीनें मारिले ॥ १७९ ॥ <br>
एकाच बाणेंकरून ॥ पांच पांडवाची शिरें छेदून ॥ <br>
क्षणें टाकणार गंगानंदन ॥ परी तें मानसीं न धरीच ॥ १८० ॥ <br>
पुढें द्यावया तिलांजली ॥ एवढेच उरतील स्वकुळीं ॥ <br>
ऐसें जाणोन हृदयकमळीं ॥ भीष्म न मारीच तयांतें ॥ १८१ ॥ <br>
येतां शिखंडीचे बाण ॥ म्हणे हे लागती जैसें तृण ॥ <br>
हे पार्थाचे शर तीक्ष्ण ॥ शरीर भेदोन पुढें जाती ॥ १८२ ॥ <br>
प्रसूतसमयी सिंहिणीचें देख ॥ उदर फोडून निघे शावक ॥ <br>
तैसे पार्थाचे बाण निःशंक ॥ भेदून जाती कलेवरा ॥ १८३ ॥ <br>
शंतनुरायाचा वर जाण ॥ कीं स्वेच्छेनें पावशी मरण ॥ <br>
म्हणोनियां गंगानंदन ॥ अजिंक्य वीर सर्वांसी ॥ १८४ ॥ <br>
तों अष्टवसू आणि सप्तऋषी ॥ गुप्त येती भीष्मापाशीं ॥ <br>
म्हणती आतां ज्ञानराशी ॥ सीमा युद्धाची जाहली ॥ १८५ ॥ <br>
महायोगिया वीरा भीष्मा ॥ आतां चाल वेगीं निजधामा ॥ <br>
विमानांतूनि सुत्रामा ॥ सुमनभार वर्षतसे ॥ १८६ ॥ <br>
तों काम क्रोध मद मत्सर॥ भीष्में सोडिले समग्र ॥ <br>
देव करिती जयजयकार ॥ सोडी नव शर शिखंडी ॥ १८७ ॥ <br>
पार्थ टाकिले एकवीस बाण ॥ परी आनंदरूप गंगानंदन ॥ <br>
तों दहावा दिन संपूर्ण ॥ जाहला ऐसें पाहिलें ॥ १८८ ॥ <br>
पार्थाचे रथाकडे पाहोन ॥ हृदयीं देखिले कृष्णध्यान ॥ <br>
किरीटकुंडलमंडित वदन ॥ दिव्य तेज झळकतसे ॥ १८९ ॥ <br>
कौस्तुभ आपाद वनमाळा ॥ पीतवसन कटीं मेखळा ॥ <br>
चतुर्भुज घनसांवळा ॥ हृदयीं रेखिला भीष्मदेवें ॥ १९० ॥ <br>
सूर्य अस्तमानास जैसा गेला ॥ तैसा भीष्म रथाखालीं पडला ॥ <br>
शरपंजरीं पहुडला ॥ कंपित जाहला भूगोल ॥ १९१ ॥ <br>
इतक्यांत सोडावा जो प्राण ॥ तों थोडे उरलें दक्षिणायन ॥ <br>
अंतरिक्षध्वनि जाहली पूर्ण ॥ आतांच शरीर सोडूं नको ॥ १९२ ॥ <br>
मग चाप बाण ते वेळे ॥ भीष्में भूमीवरी ठेविले ॥ <br>
तों महर्षी सर्व धांवले ॥ भीष्मदर्शन घ्यावया ॥ १९३ ॥ <br>
गुप्तरूपें ऋषी येऊन ॥ भीष्मास करिती प्रदक्षिण ॥ <br>
स्वर्गीहूनि देवगण ॥ पुष्पें टाकिती क्षणक्षणां ॥ १९४ ॥ <br>
इकडे कौरवदळीं आकांत ॥ द्रोणाचार्य शारद्वत ॥ <br>
दुर्योधनादि राजे समस्त ॥ शोकार्णवीं बुडाले ॥ १९५ ॥ <br>
वाटे बुडालें समग्र ॥ पडला त्रिभुवनीं अंधार ॥ <br>
पांडवदळी जयजयकार॥ वाद्यध्वनि जयघोषें ॥ १९६ ॥ <br>
भीमे मारिली आरोळी ॥ दोन्ही दळे हडबडलीं ॥ <br>
भीष्मालागीं पांडवदळीं ॥ शोक करिती सर्वही ॥ १९७ ॥ <br>
म्हणती जळो हा क्षात्रधर्म ॥ पडला कीं महाराज भीष्म ॥ <br>
ज्याचें प्रातःकाळी घेतां नाम ॥ सर्व पातके भस्म होती ॥ १९८ ॥ <br>
जो भक्तिज्ञानवैराग्ययुक्त ॥ ब्रह्मचारी जैसा शुक हनुमंत ॥ <br>
पुण्यपरायण आणि रणपंडित ॥ ऐसा पुन: न होय पैं ॥ १९९ ॥ <br>
चिंताग्नींत आहाळला कर्ण ॥ म्हणे गेलें भीष्माऐसें निधान ॥ <br>
दुर्योधन दुःशासन ॥ अश्रु गाळिती अधोवदनें ॥ २०० ॥ <br>
कौरव पांडव शस्त्रें ठेऊनी ॥ आले भीष्मापाशीं ते क्षणीं ॥ <br>
त्याचे पाय मस्तकीं वंदोनी ॥ करिती प्रदक्षिणा रडतची ॥ २०१ ॥ <br>
धर्म आणि दुर्योधन ॥ स्फुंदती तेव्हां अधोवदन ॥ <br>
नकुल सहदेव भीमार्जुन ॥ नेत्रीं जीवन ढाळिती ॥ २०२ ॥ <br>
शरपंजरी देवव्रत ॥ परी शिर खालीं लोंबत ॥ <br>
म्हणे मज उसे द्या रे त्वरित ॥ शिरास टेंकण ये समयीं ॥ २०३ ॥ <br>
उत्तम उशा आणी दुर्योधन ॥ मग बोले गंगानंदन ॥ <br>
म्हणे पाहा माझें आंथरूण ॥ उशी आणोन तैशीच द्या ॥ २०४ ॥ <br>
भीष्म पार्थाकडे पाहोनी ॥ म्हणे श्रीकृष्णप्रिया वीरचूडामणी ॥ <br>
तूं तरी उशी दे आणोनी ॥ ग्रीवां धरणीं लोंबते रे॥ २०५ ॥ <br>
मग पार्थ गांडीव चढवून ॥ तीन बाणांचें तिकटें करून ॥ <br>
क्षणमात्रें शर सोडून ॥ ग्रीवा उचलोन सांवरिली ॥ २०६ ॥ <br>
भीष्म म्हणे अहा अर्जुना ॥ उत्तम उशी दिली सुजाणा ॥ <br>
विजया तुज वैकुठराणा ॥ सर्वदाही रक्षो कीं ॥ २०७ ॥ <br>
प्राप्त होय उत्तरायण ॥ तोंवरी मी न सोडीं प्राण ॥ <br>
मग भोंवतें ठेविलें रक्षण ॥ कौरव पांडवां अंतर बहु ॥ २०८ ॥ <br>
दुर्योधन वैद्य आणित ॥ देखोनि हांसे देवव्रत ॥ <br>
मी समरभूमीस जाहलों मुक्त ॥ आतां वैद्य कासया ॥ २०९ ॥ <br>
दोन्ही दळीचे नृपवर ॥ भीष्मास अर्पिती पूजासंभार ॥ <br>
प्रदक्षिणा नमस्कार॥ करून जाती स्वस्थाना ॥ २१० ॥ <br>
सकल प्रजा अठरा याती ॥ भीष्मदेवास येऊन नमिती ॥ <br>
गांवोगांवीच्या नरयुवती ॥ पाहों येती महाराज तो ॥ २११ ॥ <br>
क्षणक्षणां पंडुकुमार ॥ येऊन घेती समाचार॥ <br>
भीष्म कृष्णस्मरणीं सादर॥ सहस्रनाम उच्चारी ॥ २१२ ॥ <br>
भीष्म होऊन तृषाक्रांत ॥ कौरवांसी उदक मागत ॥ <br>
तंव ते सुगंधोदक आणित ॥ देवव्रत न घेचि तें ॥ २१३ ॥ <br>
म्हणे बोलावा अर्जुन ॥ तंव तों उभा ठाकला येऊन ॥ <br>
म्हणे सखया पाजीं जीवन ॥ तेणें बाण लाविला गुणीं ॥ २१४ ॥ <br>
भीष्मासमीप दक्षिणभाग पाहून ॥ धरणी फोडिली बाण मारून ॥ <br>
भागीरथीचें दिव्य जीवन ॥ कारंजे तेथें लाविलें ॥ २१५ ॥ <br>
धार मुखीं पडतां तत्काळ ॥ जाहलें सर्वांग तेणें शीतळ ॥ <br>
जाह्नवीतोय औषध निर्मळ ॥ दुःख समूळ विसरला ॥ २१६ ॥ <br>
तेव्हां अर्जुनाचे स्तवन ॥ राजे करिती अवघेजण ॥ <br>
भयें आणि आश्चर्येंकरून ॥ कौरव सर्व कोंदले ॥ २१७ ॥ <br>
भीष्म म्हणे रे पार्था ॥ अमिततेजा गुणभरिता ॥ <br>
श्रीरंगप्रिया सुभद्राकांता ॥ धन्य वंश तुझेनी ॥ २१८ ॥ <br>
दुर्योधनें पाप करून ॥ स्वकुला टाकिलें जाळून ॥ <br>
तुम्ही पवित्र पंडुनंदन ॥ भय नाहीं तुम्हांते ॥ २१९ ॥ <br>
सुयोधनास म्हणे देवव्रत ॥ अजून तरी करीं स्वहित ॥ <br>
मित्र करून पंडुसुत ॥ सुखरूप नांदे कां ॥ २२० ॥ <br>
दुर्योधन प्रत्युत्तर ॥ सहसा नेदी दुराचार॥ <br>
असो मग तों गंगाकुमारा ॥ नाममाळाजप करी ॥ २२१ ॥ <br>
यावरी तों महाराज कर्ण ॥ पहावया आला भीष्मालागून ॥ <br>
कंठ दाटला अश्रुजीवन ॥ टपटपां टाकी धरेवरी ॥ २२२ ॥ <br>
म्हणे हे भीष्म गंगानंदन ॥ पहा मजकडे डोळे उघडून ॥ <br>
मीं अपराधी संपूर्ण ॥ तुजशीं स्पर्धा वाढविली ॥ २२३ ॥ <br>
मग डोळे उघडून देवव्रत ॥ कर्णास करें कुरवाळित ॥ <br>
तूं मज येऊन भेटलासी ऐथ ॥ इतुकेन तृप्त जाहलो मी ॥ २२४ ॥ <br>
मज मारदे सांगितलें येऊन ॥ कीं कुंतीपुत्र तूं सूर्यवीर्य कर्ण ॥ <br>
तू नीचाश्रयें संपूर्ण ॥ भगवद्भक्तांसी द्वेषिसी ॥ २२५ ॥ <br>
येरवीं तुजऐसा कोण पवित्र ॥ उदार शूर गुणगंभीर ॥ <br>
तूं महाराज प्रतापसागर ॥ वीर अर्जुन दुसरा पैं ॥ २२६ ॥ <br>
तरी तूं पांडवांकडे जाई ॥ येरू म्हणे हें न घडे कालत्रयीं ॥ <br>
मज हें वर्तमानं सर्वही ॥ श्रीकृष्णें पूर्वीच सांगीतलें ॥ २२७ ॥ <br>
पांडवांस सांभाळी द्वारकानायक ॥ तैसा मी कौरवांचा रक्षक ॥ <br>
आम्हां क्षत्रियांचें भाग्य देख ॥ समरांगणीं पडावें ॥ २२८ ॥ <br>
आतां पांडवांस जिंकीन ॥ कीं समरांगणीं देईन प्राण ॥ <br>
भीष्मा माझे अपराध संपूर्ण ॥ क्षमा करीं यावरी ॥ २२९ ॥ <br>
मग नमून भीष्मचरण ॥ स्वस्थलाप्रति गेला कर्ण ॥ <br>
भीष्म म्हणे येथून ॥ मजला कोणी बोलवूं नका ॥ २३० ॥ <br>
मी ध्यातों श्रीहरीचें रूप ॥ येथे करूं नका कोणी विक्षेप ॥ <br>
मग बोलणें टाकून तों पुण्यरूप ॥ समाधिस्थ स्वस्वरूपीं ॥ २३१ ॥ <br>
वैशंपायन म्हणे जनमेजया ॥ भीष्मपर्व संपलें येथोनियां ॥ <br>
संजय म्हणे कुरुवर्या ॥ द्रोणपर्व ऐका पुढें ॥ २३२ ॥ <br>
नैमिषारण्यी ऋषी समस्त ॥ त्यांसी हे कथा सांगे सूत ॥ <br>
एक शत चार अध्याय समस्त ॥ या पर्वाचे जाणिजे ॥ २३३ ॥ <br>
तीन अध्यायांमाजी सर्व ॥ आणिला तों अर्थ अपूर्व ॥ <br>
ब्रह्मानंद पंढरीराव ॥ सांगतो तेंच लिहितों मी ॥ २३४ ॥ <br>
हें पर्व श्रवण करितां ॥ शत्रुक्षय होय तत्त्वतां ॥ <br>
संतति संपत्ति वाचितां ॥ अंगीं मुक्तता प्राप्त होय ॥ २३५ ॥ <br>
ब्राह्मणांस विद्या प्राप्त ॥ क्षत्रियांसी आगळे शूरत्व ॥ <br>
वैश्यांसी धन अद्‌भुत ॥ पावती इच्छित शूद्रही ॥ २३६ ॥ <br>
श्रवणें होय रोगहरण ॥ स्त्रियांस सौभाग्य संपूर्ण ॥ <br>
ऐसें बोलिला वैशंपायन ॥ सत्कार करून सर्वही ॥ २३७ ॥ <br>
आदिपुरुष श्रीदिगंबर ॥ श्रीमद्‌भीमातीरविहार॥ <br>
ब्रह्मानंद अभंग साचार॥ सर्वथाही विटेना ॥ २३८ ॥ <br>
स्वस्ति श्रीपांडवप्रताप ग्रंथ ॥ भीष्मपर्वव्यासभारत ॥ <br>
त्यांतील सारांश यथार्थ ॥ त्रेचाळिसाव्यांत कथियेला ॥ २३९ ॥<br>
इति श्रीधरकृतपांडवप्रतापे भीष्मपर्वणि त्रिचत्वारिंशत्तमोऽध्यायः ॥ ४३ ॥         <br>
अध्याय त्रेचाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
