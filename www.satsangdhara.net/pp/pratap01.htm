<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="#"></a>
</div>
<div class="nex">
<a href="pratap02.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पहिला </p><br>
<p class="hdr3">धौम्य ऋषींच्या शिष्यांची गुरुभक्ती  </p><br>

<p class="ovi">
ॐ नमो जी दिगंबरा । ब्रह्मानंदा निर्विकारा । <br>
पुराणपुरुषा परात्परा । जगदुद्धारा जगत्पते ॥ १ ॥ <br>
श्रीमद्‌भीमातटविहारा । कमलोद्‍भवजनका अतिउदारा । <br>
अनादिसिद्धा सत्पथसारा । रुक्मिणीवरा पांडुरंगा ॥ २ ॥ <br>
तूंचि जाहलासी सिद्धी विनायक । मंगलारंभी मंगलकारक । <br>
करणार तूं वरदायक । सकलविद्याप्रद तूंचि पैं ॥ ३ ॥ <br>
अरुणोदयसंध्याराग । आरक्त रत्‍नांचे मेळविले रंग । <br>
कीं ग्रीष्मऋतुबालार्क सुरंग । तैसें अंग सतेज पैं ॥ ४ ॥ <br>
सिंदूरचर्चित मंदगिरी । रम्य दोंदील त्रिभुवन उदरीं । <br>
हेरबां तव ध्यान अंतरी । ऋषिसुरनरीं सेविजे ॥ ५ ॥ <br>
निजमस्तकींचा दिव्य सुगंध । तेथें विद्वज्जन जाहले मिलिदं । <br>
लीलाविग्रही सच्चिदानंद । आनंदकांद मंगलमूर्ति ॥ ६ ॥ <br>
उगवले दोन्हीं वासरमणी । तैसीं मकराकार कुंडलें श्रवणीं । <br>
नक्षत्रपुंज ओंविले गुणीं । मुक्तामाला तेवीं दिसती ॥ ७ ॥ <br>
नक्षत्रीं वेष्टिला रोहिणीकांत । तैसें पदक हृदयीं विराजित । <br>
सौदामिनीवेषें झळकत । शुभ्र वस्त्र गणपतीचें ॥ ८ ॥ <br>
सिद्धि बुद्धि जवळी तिष्ठत । कीं कनकाचल मूर्तिमंत । <br>
सुरासुर ऋषि समस्त । चरणांबुज सेविती ॥ ९ ॥ <br>
दंतदिनकर झळकत । देखतां अज्ञानतम पळत । <br>
तो विनायक वरद हस्त । उचलोन देत नाभीकारातें ॥ १० ॥ <br>
म्हणे मी आहें पाठीशीं । पांडवप्रतापग्रंथराशी । <br>
वद साहित्यदृष्टांतेंशीं । नवरसीं सुरस जो ॥ ११ ॥ <br>
वंदूं कमलोद्‍भवकुमारी । जे वर्षे शब्दसंभारी । <br>
जे ज्ञानगंगा स्वानंदलहरी । ब्रह्मानंदसागरींची ॥ १२ ॥ <br>
जे सदा विलसे कविजिव्हाग्रीं । जे त्रिभुवनलावण्यसुंदरी । <br>
साहित्यकल्हारभ्रमरी । जे सुरासुरीं वंदिजे ॥ १३ ॥ <br>
जे पदरचनेची सहस्त्रवदना । कीं नवरसीं भरली यमुना । <br>
गुप्त राहोनि हालवी रसना । शब्द वर्षे सरस्वती ॥ १४ ॥ <br>
सकलविद्यांचे मूळपीठ । जे चातुर्यसौभाग्यवरिष्ठ । <br>
प्रमेयरत्‍नखाणी सुभट । स्वामीण कविकुशलांची ॥ १५ ॥ <br>
विधि विष्णु उमापति । हे तुझे उपासक सरस्वति । <br>
व्यास वाल्मीकादि ऋषिपंक्ति । तुज स्तविती सर्वदा ॥ १६ ॥ <br>
निगमकामधेनूचे कांसेस । अर्थदुग्ध भरले सुरस । <br>
तें हें भारत भरितनवरस । पंचम वेद बोलती ॥ १७ ॥ <br>
त्यांतून काढून नवनीता । कविबालका देत माता । <br>
ते भारती वंदिली तत्वतां । ग्रंथारंभीं प्रीतीनें ॥ १८ ॥ <br>
ते वाग्वादिनी ब्रह्मपुत्री । जे रसना नाचवी निजसूत्रीं । <br>
जे शब्दब्रह्माची धात्री । ठाणें जिव्हाग्रीं घालित ॥ १९ ॥ <br>
मी सर्वांचे जिव्हाग्रीं वसें । शुभाशुभ फळें बोलवीतसें । <br>
सद्‍भक्तांस शब्दविलासें । मीच वर्षें सरस्वती ॥ २० ॥ <br>
श्रीधर म्हणे त्रिभुवनजननि । ब्रह्मानंदपददायिनि । <br>
भारतरचना एथूनि । सुरस वदवीं माउलिये ॥ २१ ॥ <br>
देशिकराज ब्रह्मानंद । लीलाविग्रही स्वानंदकंद । <br>
त्याचें चरणारविंद सुगंध । तेथें मिलिंद होईन मी ॥ २२ ॥ <br>
उत्तरे विज्ञानगोदावरी । अनुभवकृष्णा दक्षिणपारीं । <br>
मध्यें भीमरथी सुंदरी । ब्रह्मानंदे वाहतसे ॥ २३ ॥ <br>
भागीरथी कीं भीमरथी । ज्या त्रिभुवनीं विख्यात मिरवती । <br>
यालागीं पुंडलीकवरद प्रीतीं । अक्षय वस्ती करी तेथें ॥ २४ ॥ <br>
जे कां दक्षिणद्वारावती । पंढरीची त्रिभुवनीं कीर्ती । <br>
जेथें विराजे पांडुरंगमूर्ती । भीमरथीतीरीं सर्वदा ॥ २५ ॥ <br>
त्या पांडुरंगक्षेत्रीं निश्चित । ब्रह्मानंदयति समाधिस्थ । <br>
जो वेदांतज्ञानी अद्‍भुत । महिमा त्याचा न वर्णवे ॥ २६ ॥ <br>
वंदूं कुलदैवत निश्चयेंसीं । जो महाराज प्रेमपुरविलासी । <br>
मणिमल्लमर्दन कैलासवासी । स्वानंदराशि जगदात्मा ॥ २७ ॥ <br>
वैराग्यतुरंगीं बैसला । बोधखाडां हातीं धरिला । <br>
अर्धांगी विलसे ज्ञानकळा । म्हाळसादेवी चिच्छक्ति ॥ २८ ॥ <br>
तडिदंबर परम तेजाळ । कीं उगवलें मार्तंडमंडळ । <br>
मणिमल्लादि कुटिल खळ । दळासहित मर्दिले ॥ २९ ॥ <br>
शातकुंभप्रभेसमान । उधळे भावहरिद्राचुर्ण । <br>
ग्रंथारंभीं मणिमल्लमर्दन । प्रेमभावें वंदिला ॥ ३० ॥ <br>
जे करवीरपुरविलासिनी । आदिमाया त्रिजगज्जननी । <br>
तिचा अनुग्रहबोधतरणी । हृदयाकाशीं उगवला ॥ ३१ ॥ <br>
जे लावण्यामृताची सरिता । मनोरथ पुरवी कल्पलता । <br>
शक्रनंदन विधि सविता । जिचें करिती आराधन ॥ ३२ ॥ <br>
भेदकोल्हासुरसंहारके । निजज्ञानामृतदायिके । <br>
श्रीधरतान्हें कौतुकें । ओसंगा घेई आपुल्या ॥ ३३ ॥ <br>
पाजूनियां प्रेमपान्हा । बोलवीं पांडवप्रतापरचना । <br>
ते आदिमाया विष्णुललना । ब्रह्मानंदे वंदिली ॥ ३४ ॥ <br>
वंदूं तो दक्षिणकेदार । रत्‍नाचलविलासी प्रतापशूर । <br>
करीत दैत्यांचा संहार । दक्षिण्दिशे पातला ॥ ३५ ॥ <br>
जो भक्तांस सौम्य शीतल । दैत्यांस भासे प्रलयकाल । <br>
ऋषि सुर नर सकल । पदकमल वंदिती सदा ॥ ३६ ॥ <br>
अन्नसत्रकथा भारती । नवरसान्नें स्वाद देती । <br>
श्रवणभोजना संतपंक्ती । परमप्रीतीं बैसली ॥ ३७ ॥ <br>
मूळभारतकर्ता वेदव्यास । लेखक जाहला जेथें गणेश । <br>
तेथें म्यां ग्रंथ केला हा सोस । व्यर्थ कासया घेइजे ॥ ३८ ॥ <br>
व्यास वाल्मीक कवि श्रेष्ठ । कवि गुरु गौतम वसिष्ठ । <br>
पूर्वीचे कवि संत वरिष्ठ । महिमा अद्‍भुत तयांचा ॥ ३९ ॥ <br>
कलियुगीं जाहले जे संत । वर्तमानींचे आतां समस्त । <br>
पुढें होणार जे निश्चित । दीर्घ दंडवत समस्तांतें ॥ ४० ॥ <br>
श्रोते बोलती कुशल । सांडोनि आतां सर्व पाल्हाळ । <br>
बोलें भारत रसाळ । आदिपर्वापासोनि ॥ ४१ ॥ <br>
आधींच भारतग्रंथ थोर । तो तूं बोलसी सविस्तर । <br>
तरी ग्रंथ होईल जैसा समुद्र । श्रोते चतुर विटती ॥ ४२ ॥ <br>
बोलसी ध्वनित गुह्यार्थ । तरी अबलांस न कळे यथार्थ । <br>
तरी थोडक्यांत रस अद्‍भुत । कथा समस्त आवरीं ॥ ४३ ॥ <br>
ब्रह्मानंदपुत्र श्रीधर । सकल कविसंतांचा किंकर । <br>
साष्टांग घालूनि नमस्कार । म्हणे सादर परिसा आतां ॥ ४४ ॥ <br>
उग्रश्रवा लोमहर्षणी । शौनकादिक अपार मुनी । <br>
सूतास पुसती नैमिषारण्यीं । भारत निरोपीं आम्हांतें ॥ ४५ ॥ <br>
जो वैकुंठनारायण । तोच अवतरला कृष्णद्वैपायन । <br>
तेणें शब्दब्रह्म मथून । भारतसार काढिलें ॥ ४६ ॥ <br>
साठ लक्ष महाभारत । देवलोकीं अर्ध दिधलें यथार्थ । <br>
पंचदश लक्ष गोड बहुत । पितृलोकीं ठेविलें ॥ ४७ ॥ <br>
पावणेचवदा लक्ष सुरस । गंधर्वलोकीं ठेवी वेदव्यास । <br>
सवालक्ष मनुष्यांस । मृत्युलोकीं ठेविलें ॥ ४८ ॥ <br>
मनुष्यांचे अन्नगत प्राण । अल्पायुषी बहुत विघ्न । <br>
कृपाळु सत्यवतीनंदन । तेणें सुरस काढिलें ॥ ४९ ॥ <br>
तें जनमेजयें करिता प्रश्न । व्यासशिष्य वैशंपायन । <br>
तेणें सांगता संपूर्ण । मग प्रगटलें जगतीवरी ॥ ५० ॥ <br>
हरिवंशासमवेत । अवघे सवालक्ष भारत । <br>
बृहदश्वा हे कथा अद्‍भुत । स्वर्गी सांगे निर्जरां ॥ ५१ ॥ <br>
असित ऋषि विख्यात । तो पितृलोकीं हे कथा वर्णित । <br>
यक्ष राक्षस विद्याधर समस्त । शुकमुखें श्रवण करिती ॥ ५२ ॥ <br>
मनुष्यलोकीं सर्वज्ञ । जनमेजया सांगे वैशंपायन । <br>
त्यामाजी आख्यानें पावन । गीता सनत्सुजातादि ॥ ५३ ॥ <br>
स्वयें बोलिला सत्यवतीसुत । भारतीं शब्दकूटगणित । <br>
आठ सहस्त्र आठ शत । संख्या नेमस्त म्यां केली ॥ ५४ ॥ <br>
त्यांत मी मानितों यथार्थ । शुक जाणे तेथींचा अर्थ । <br>
संजय चतुर बहुत । जाणतो किंवा नेणतो पैं ॥ ५५ ॥ <br>
अर्थ मनास आणित । हेरबं चपलत्वें लिहित । <br>
म्हणोनि कूटें अद्‍भुत । व्यास घालित ठायीं ठायीं ॥ ५६ ॥ <br>
असो कथा ऐका विचित्र । कुरुक्षेत्रीं दीर्घसत्र । <br>
जनमेजय आचरितां पवित्र । सिद्धी न पावे सर्वथा ॥ ५७ ॥ <br>
श्रुतसेन उग्रसेन भीमसेन । हे जनमेजयाचे बधुं तिघे जण । <br>
सकल पारिपत्य त्यांआधीन । रायें केलें सत्रींचें ॥ ५८ ॥ <br>
तिहीं देवशुनीचा सुत । सारमेय दूर होता क्रीडत । <br>
अन्याय नसतां किंचित । दंडप्रहारें ताडिला ॥ ५९ ॥ <br>
तो रोदन करीत मातेस सांगे । येरी राजसभे पातली वेगें । <br>
म्हणे अनीतिवेश्येसंगें । दवडिली नीतिधर्मपत्‍नी ॥ ६० ॥ <br>
राव विचारी बंधूंस । तों अन्याय लगटला अंगास । <br>
बोलावया वाग्देवीस । शब्द सहसा फुटेना ॥ ६१ ॥ <br>
शुनी बोले शापवचन । सिद्धी न पावे तुझा यज्ञ । <br>
राजा होऊन उद्विग्न । मृगयेप्रति चालिला ॥ ६२ ॥ <br>
श्रुतश्रव्याचा सुत । सोमश्रवा ज्ञानी अद्‍भुत । <br>
त्याचे हातें नृपनाथ । आरंभीत सत्रातें ॥ ६३ ॥ <br>
धौम्यऋषि परमपावन । त्याचे शिष्य तिघे जण । <br>
वेद अरुणी उपमन्य । आज्ञापिती गुरु त्यांतें ॥ ६४ ॥ <br>
पांचाळखंडा जाऊनी ॥ केदार आणीं बांधूनी ॥ <br>
ऐसें ऐकोन अरुणी ॥ पाणी नेत वाफियांते ॥ ६५ ॥ <br>
वाटेस फुटता केदार । न मिळे मृत्तिका पाषाण अणुमात्र । <br>
आडवे घालून आपुले शरीर । बहुत दिवस निजला ॥ ६६ ॥ <br>
काय जाहलें शिष्यवत्सासी । म्हणोनि धौम्य पाहूं आला त्यासी । <br>
सद्‌गदित हौन मानसीं । हृदयीं धरिला सप्रेम ॥ ६७ ॥ <br>
म्हणे तूं धन्य गुरुदास । ऐश्वर्य सर्व पावें निर्दोष । <br>
प्रज्ञा आणि ज्ञान विशेष । हो वढातें तुझे ठायीं ॥ ६८ ॥ <br>
आतां दुसरा शिष्य उपमन्य । तो करिता जाहला गोरक्षण । <br>
धर्मारण्यांत नेऊन । गोशुश्रूषा बहुत करी ॥ ६९ ॥ <br>
जाहले दिवस बहुत । धौम्य उपमन्या पुसत । <br>
बालका शरीररक्षणार्थ । काय उपाय करितोसी ॥ ७० ॥ <br>
येरु म्हणे भिक्षान्नें असें जिवंत । गुरु म्हणे तें निषिद्ध यथार्थ । <br>
सद्‌गुरुस अर्ध द्यावें सत्य । अन्न तरीच पावन तें ॥ ७१ ॥ <br>
येरु म्हणे आज्ञा प्रमाण । मग अर्धभिक्षा देत आणून । <br>
पक्ष मास लोटतां पूर्ण । गुरु पुढती आज्ञापी ॥ ७२ ॥ <br>
म्हणे वत्सा अवंचकपणे । भिक्षा अवघी आम्हांस देणें । <br>
उपमन्य अवश्य म्हणे । आज्ञेप्रमाणें वर्ततों ॥ ७३ ॥ <br>
दुसर्‍यानें भिक्षा करित । गुरुनें तेंही वर्जिलें समस्त । <br>
जनांस पीडिशी बहुत । द्विवार भिक्षा न मागें तूं ॥ ७४ ॥ <br>
अवश्य म्हणोनि तो कुमार । वनी धेनु चारी निराहार । <br>
बहु पीडितां क्षुधावैश्वानर । सेवी गोक्षीर द्रोणभरी ॥ ७५ ॥ <br>
गुरु म्हणे उच्छिष्ट केलें । यज्ञासी नाहीं कदा घेतलें । <br>
मग तेंही शिष्यें वर्जिलें । क्लेश तिरस्कार न मानितां ॥ ७६ ॥ <br>
मग वत्सें दुग्ध पितां विशेष । मुखांतून गळूं लागला फेंस । <br>
तो पान करितां कायेस । दीप्ति चढे पुढती ॥ ७७ ॥ <br>
गुरु तयासी पुसत । येरु वर्तलें तें सांगत । <br>
आचार्य म्हणे पातक बहुत । पान न करीं सहसाही ॥ ७८ ॥ <br>
आवश्य म्हणे उपमन्य । मग अर्कीचा चीक काढून । <br>
पान करितां द्रोण भरुन । गेले नयन विषें तया ॥ ७९ ॥ <br>
धेनु आणितां गृहालागून । कूपांत पडला उपमन्य । <br>
गुरु म्हणे परम सहिष्ण । बाल काय जाहला ॥ ८० ॥ <br>
गुरु परम सद्‌गद होऊनी । बाहत हिंडे घोर काननीं । <br>
वत्सा उपमन्या येऊनी । मज भेटें रे स्नेहाळा ॥ ८१ ॥ <br>
तंव तो कूपांतून तांतडीं । सद्‌गुरुनामें हांक फोडी । <br>
स्वामी मज एथूनि काढीं । अति अवघडीं पडियेलों ॥ ८२ ॥ <br>
तेथें गुरु आला ते अवसरीं । म्हणे वत्सा तूं भय न धरीं । <br>
अश्विनौदेवांचें स्तवन करीं । कृपा तुजवरी करतील ते ॥ ८३ ॥ <br>
स्तवनासरसे दोघे येती । अपूप आणून दिधला हातीं । <br>
येरु म्हणे मी न भक्षीं कल्पांतीं । सद्‌गुरुप्रति न देतां ॥ ८४ ॥ <br>
देखोनि निकट गुरुदास । अश्विनौदेव पावले हर्ष । <br>
दिव्य दृष्टि देऊनि त्यास । कूपाबाहेर काढिलें ॥ ८५ ॥ <br>
प्रसन्न होऊन ते क्षणीं । वर देती आनंदोनी । <br>
वेदशास्त्रसंपन्न होऊनी । अनुभवज्ञानी निपुण हो ॥ ८६ ॥ <br>
ऋद्धि सिद्धि तुझे घरीं । वोळंघती अहोरात्रीं । <br>
तुझे दर्शनें या धरित्रीं । उद्धरतील जीव बहु ॥ ८७ ॥ <br>
शेवटीं स्वच्छंदें होईल मरण । पावसी हरिपद निर्वाण । <br>
ऐसें बोलोनि दोघे जण । अंतर्धान पावले ॥ ८८ ॥ <br>
यावरी तो उपमन्य । जाऊनि धरी सद्‌गुरुचे चरण । <br>
तेणेंही तैसेच वर देऊन । आश्रमा आपुल्या धाडिला ॥ ८९ ॥ <br>
यावरी तृतीय शिष्य वेद सत्य । तेणें गुरुसेवा केली बहुत । <br>
जाणोन गुरुचे मनोरथ । पुरवी अर्थ सर्वही ॥ ९० ॥ <br>
गुरुस प्रिय तेंचि आचरत । न सांगतां मनींचें जाणत । <br>
केलें लोकीं न मिरवत । झिजवी शरीर सेवेसी ॥ ९१ ॥ <br>
आलियाही मरण । न सांडी मर्यादा जाण । <br>
अर्पियेलें तनुमनधन । वरकड तेथें कायसें ॥ ९२ ॥ <br>
अग्रापासूनि मूलपर्यंत । इक्षुदंड गोड बहुत । <br>
तैसा भजनीं उल्हासत । दिवसेंदिवस आगळा ॥ ९३ ॥ <br>
गुरुहून ईश्वर भिन्न । ऐसें कल्पिना गेलिया प्राण । <br>
गुरुसेवा परमानुष्ठान । मंत्र पूर्ण गुरुनाम ॥ ९४ ॥ <br>
सेवा देखोनि धौम्य ऋषी । परम संतोषला मानसीं । <br>
आलिंगोनियां तयासी । मस्तकीं हस्त ठेविला ॥ ९५ ॥ <br>
सर्वज्ञ आणि अगर्वता । रुपवती आणि पतिव्रता । <br>
सभाग्य आणि उदारता । हें तों दुर्लभ त्रिभुवनीं ॥ ९६ ॥ <br>
सभाग्य पुत्र आणि पितृभक्त । शास्त्रज्ञ आणि वैराग्ययुक्त । <br>
ब्रह्मज्ञानी आणि निरपेक्षचित्त । हें तों दुर्लभ त्रिभुवनीं ॥ ९७ ॥ <br>
गुरु पंडित आणि उदास । शिष्य प्रज्ञावंत भावविशेष । <br>
हिरा आणि तोचि परीस । हें तों दुर्लभ त्रिभुवनी ॥ ९८ ॥ <br>
असो संतोषोनि गुरुनाथ । वेदशिष्यास आज्ञा देत । <br>
म्हणे वत्सा आश्रमा त्वरित । जाऊनि नांदें यथाविधि ॥ ९९ ॥ <br>
संतति संपत्ति दिव्यज्ञान । हें हो प्राप्त तुजलागून । <br>
यावरी तो आज्ञा घेऊन । निजाश्रमीं राहिला ॥ १०० ॥ <br>
तेणें करुन तीन शिष्य । पाळी पुत्राहुन विशेष । <br>
गुरुगृहीं आपण भोगिले क्लेश । म्हणूनि सेवा न सांगे त्यां ॥ १०१ ॥ <br>
तेणें उत्तंकनामा शिष्य जाण । गृहीं ठेवूनियां रक्षण । <br>
जनमेजयाचे सत्रीं जाऊन । ऋत्विज जाहला वेद तो ॥ १०२ ॥ <br>
मागें भार्या तरुण रुपवती । कामानलें आहाळली चित्तीं । <br>
प्रार्थिती जाहली उत्तंकाप्रती । मजप्रति भोगीं तूं ॥ १०३ ॥ <br>
मी गुरुतुल्य गुरुगृहिणी । वचन एवढें माझें मानीं । <br>
येरें ऐकतां निजकर्णी । बोटें घालून बुजवित ॥ १०४ ॥ <br>
हरिस्मरण करुन देख । म्हणे तूं माता मी बालक । <br>
मनी भावोनि परम दुःख । परता गेला उठोनियां ॥ १०५ ॥ <br>
भुजंगावरी न घालवे हात । उडी न टाकवे अग्नींत । <br>
तैसी परम सती भावित । तरी तो नारायण नर नव्हे ॥ १०६ ॥ <br>
रुपवती सभाग्य उदार तरुण । एकांती प्रार्थी स्वयें येऊन । <br>
ज्याचें विकार न पावे मन । तरी तो नारायण नर नव्हे ॥ १०८ ॥ <br>
निंदक निंदिती रात्रंदिन । संतापे न पोळे ज्याचें मन । <br>
हरिरुप देखे सर्वजन । तरी तो नारायण नर नव्हे ॥ १०९ ॥ <br>
मनोजय वासनाक्षय । सर्वज्ञ दयाळ सदा सदय । <br>
रावरंक समान पाहे । तरी तो नारायण नर नव्हे ॥ ११० ॥ <br>
वेद आश्रमा आला परतोन । ज्ञानदृष्टया कळलें वर्तमान । <br>
म्हणे हा ईश्वर केवळ पूर्ण । इंद्रयजित निश्चयें ॥ १११ ॥ <br>
गुरुकृपा आणि शास्त्रीं दृष्टी । ब्रह्मवेत्ता सत्कर्मराहटी । <br>
तरी सकळ तीर्थें भेटी । येती त्याचिया जाणिजे ॥ ११२ ॥ <br>
वेदें उत्तंक धरिला हृदयीं । म्हणे सर्व सुख पावसीं गृहीं । <br>
आतां स्वस्थलाप्रति जाईं । तंव तो काय बोलत ॥ ११३ ॥ <br>
म्हणे कांहीं गुरुदक्षिणा । मज मागावी सर्वज्ञा । <br>
स्त्रियेस पुसे तो ऋषिराणा । माग कांहीं इच्छित ॥ ११४ ॥ <br>
म्हणे यूपभूपालाची गृहिणी । दिव्य कुंडलें तिचे कर्णीं । <br>
तीं आणून दे चौथे दिनीं । मांगल्यकर्मी ल्यावया ॥ ११५ ॥ <br>
तीं कुंडलें रविसमद्युती । इच्छिले वेळे अमृत स्त्रवती । <br>
येरु चालिला त्वरितगती । तों मार्गीं वृषभ देखिला ॥ ११६ ॥ <br>
त्यावरी एक पुरुष देखिला । तेणें गोमय दिधलें ते वेळां । <br>
म्हणे हें सेवीं बाळा । येरें तत्काळ भक्षिलें ॥ ११७ ॥ <br>
मूत्र लाविलें वदनीं । तयासी वंदन करुनी । <br>
गुरुपासका कृत्रिमकरणी । कोणाचीही चालेना ॥ ११८ ॥ <br>
पुढें चालिला वेगेंकरुन । लंघिलें परम घोर विपिन । <br>
पावोनि यूपराजसदन । तंव कोठें काहीं दिसेना ॥ ११९ ॥ <br>
बाहेर आला परतोन । निकेतनीं न दिसे गृहिणी पूर्ण । <br>
म्हणे उच्छिष्ट असेल वदन । मुखप्रक्षालन करी वेगें ॥ १२० ॥ <br>
मग शुद्ध होऊन पुढती । प्रवेशला निकेतनाप्रती । <br>
तों देखिली जैशी पार्वती । सर्वलक्षणीं मंडित ॥ १२१ ॥ <br>
केलें बहुत स्तवन । सांगितलें सकल वर्तमान । <br>
म्हणे गुरुगृहिणीनें पूर्ण । तुझीं कुंडलें मागितलीं ॥ १२२ ॥ <br>
भूपालआज्ञेवरुन । द्विज तोषविला कुंडलें देऊन । <br>
म्हणे कुंडलें अमूल्य पूर्ण । तक्षकें हीं मागितलीं ॥ १२३ ॥ <br>
परी मीं दिधलीं नाहींत । तीं तुजलागीं जाहलीं प्राप्त । <br>
तरी मार्गीं सांभाळीं बहुत । तक्षक नेईल एखादा ॥ १२४ ॥ <br>
यूपराज म्हणे तूं धन्य । आज पितृयज्ञ जाईं संपादून । <br>
उत्तंक आज्ञेवरुन । राहिला होता ते दिवशीं ॥ १२५ ॥ <br>
तों मुक्तकेश होऊन । वाढिले हो दिव्यान्न । <br>
परी क्षणभरी लागला पूर्ण । पर्युषितपण सहज आलें ॥ १२६ ॥ <br>
आंत केश पडिला गळून । ऋषी म्हणे न जेवीं मी पूर्ण । <br>
रायें कोपोन शापिला ब्राह्मण । तव संतति न वाढो ॥ १२७ ॥ <br>
राजा विचारुन पाहात । तों केश देखिला अन्नांत । <br>
अधोवदनें विलोकित । प्रत्युत्तर नेदी कांहीं ॥ १२८ ॥ <br>
मग संतोषविला ब्राह्मण । तत्काल केलें शापमोचन । <br>
येरु म्हणे गुरुभक्तासी पूर्ण । शापबंधन बाधीना ॥ १२९ ॥ <br>
मग अभय मगून घेतलें निःशंक । पुढती करुन शुद्ध पाक । <br>
पिंडपितृयज्ञ करुन देख । मागुती उत्तंक बोळविला ॥ १३० ॥ <br>
तो गुरुभक्त निर्दोष । परनारी मानी जैसें विष । <br>
दुसर्‍याचे गुणदोष । दृष्टीं न पडती जयाचे ॥ १३१ ॥ <br>
आज्ञा घेऊनि उत्तंक ऋषी । जाता जहाला पवनवेगेंशीं । <br>
चिंता वाटे मानसीं । मागें पुढें पाहत ॥ १३२ ॥ <br>
तों तक्षक पाठीशीं धांवत । उत्तंक जाहला तृषाक्रांत । <br>
वापीचे तीरीं ठेवित । दिव्य कुंडलें तेधवां ॥ १३३ ॥ <br>
उदक प्राशितां उत्तंकें । कुंडलें नेलीं तक्षकें । <br>
येरु पाठीं धांवे तवकें । तंव तो भूमींत प्रवेशला ॥ १३४ ॥ <br>
काष्ठदंडें तो खणित । वरुन विलोकी विबुधनाथ । <br>
होऊनियां कृपावंत । वज्र प्रेरी तत्काल पैं ॥ १३५ ॥ <br>
धरा फोडून सवेग । करुन दाविला मोकळा मार्ग । <br>
उत्तंक प्रवेशला मनीं राग । न सांवरे तयातें ॥ १३६ ॥ <br>
नागभुवन देखे अद्‍भुत । पद्मिणी नारी विराजित । <br>
ब्राह्मण तक्षका धुंडित । निर्भय निःशंक एकला ॥ १३७ ॥ <br>
तों देखिला धाता विधाता । श्वेतकृष्णदोरा कांतितां । <br>
द्वादशधारचक्र पाहतां । द्वादशपुत्र षट्कुमार ॥ १३८ ॥ <br>
तंव एक देखिला महापुरुष । तो म्हणे स्तवीं इंद्रास । <br>
तेणे स्तवितां अमरेश । तोंश्वेताश्व देखिला ॥ १३९ ॥ <br>
पुरुष म्हणे उत्तंका । या तुरगाचें अपान फुंकीं कां । <br>
येरें तैसेंचि केलें देखा । तों अपूर्व वर्तलें ॥ १४० ॥ <br>
अश्वाचे मुखीं कर्णीं नयनीं । ज्वाळा प्रकटती ते क्षणीं । <br>
धूर भरला पातालभुवनीं । तडफडती पादोदर ॥ १४१ ॥ <br>
तक्षक भयभीत ते क्षणीं । कुंडलें उत्तंका देऊनी । <br>
मज अकस्मात सांपडली वनीं । तुझीं म्हणून नेणें मी ॥ १४२ ॥ <br>
पुरुष म्हणे उत्तंकालागूनी । पळें वेगें अश्वावरी बैसोनीं । <br>
येरें तो पुरुष वंदूनी । ओळंघे तुरंगीं त्वरेनें ॥ १४३ ॥ <br>
चतुर्थ दिवशीं तो द्विजन्मा । पावला वेगें वेदाश्रमा । <br>
कुंडलें देऊनि रामा । सद्‌गुरुची तोषविली ॥ १४४ ॥ <br>
वेदें हृदयीं धरिला उत्तंक । म्हणे मार्गी काय देखिलें कौतुक । <br>
येरु म्हणे स्वामी तूं रक्षक । नानापरी सांबाळिलें ॥ १४५ ॥ <br>
परी भेटले ते कोण । सांगावें तें कृपा करुन । <br>
गुरु म्हणे वृषभारुढ पुरुष जाण । ऐरावतारुढ इंद्र तो ॥ १४६ ॥ <br>
गोमय भक्षिलें विशेष । तोचि जाण सुधारस । <br>
तरी सर्पभुवनाहूनि निर्दोष । विषरहित आलासी ॥ १४७ ॥ <br>
क्षपणक तो कलि सत्य । तुज व्यसनीं पाडूं पाहत । <br>
परी पुण्यशील तूं गुरुभक्त । तुज स्पर्श न करवे ॥ १४८ ॥ <br>
धाता विधाता देखिले ते क्षणीं । कृष्ण श्वेत दोरे दोनी । <br>
ते दिवसरात्र्यंश गणीं । देखिले नयनीं तुवां कीं ॥ १४९ ॥ <br>
द्वादशधार देखिलें चक्र । ते द्वादश मेघ चढले अपार । <br>
देखिले जे षट्कुमार । षडऋतु तेच पैं ॥ १५० ॥ <br>
पातालीं पुरुष तो मेघ जाण । अश्व तो ओळखें द्विमूर्द्धान । <br>
तेणें तुझी साह्यता करुन । एथवरी आणिलें ॥ १५१ ॥ <br>
मग उत्तंकासी धरुन हृदयीं । म्हणे स्वाश्रमा प्रति जाई । <br>
तूं सर्वदा हो विजयी । बहुत सुख भोगीं कां ॥ १५२ ॥ <br>
आश्रमा आला उत्तंक । परी तक्षकें भोगविलें दुःख । <br>
तें आठवून देख । तळमळित विप्र तो ॥ १५३ ॥ <br>
मग जाऊन कुरुक्षेत्रा । भेटला जनमेजय नरेंद्रा । <br>
म्हणे सर्पसत्र करुन पवित्रा । पितृसूड घेईं कां ॥ १५४ ॥ <br>
अरे परीक्षितीचा प्राण । घेतला तक्षकें न लगतां क्षण । <br>
ऐसें जनमेजया क्षोभवून । सर्पसत्र मांडिलें ॥ १५५ ॥ <br>
यावरी च्यवनभार्गवाचा पुत्र । प्रतीतिनामें परम पवित्र । <br>
रुरुनामा ऋषीश्वर । त्याचे पोटीं जन्मला ॥ १५६ ॥ <br>
त्याची प्रिया प्रवीण पद्मिणी । रुपवती चातुर्यखाणी । <br>
ते आश्रमीं असतां कामिनी । सर्पदंश जाहला ॥ १५७ ॥ <br>
तिचें आलिंगून कुणप । रुरु करी दीर्घ विलाप । <br>
तिचे आठवून गुण स्वरुप । वदन पिटी आक्रोशें ॥ १५८ ॥ <br>
म्हणे मित्रपुत्रा कृपावंता । उठवीं एवढी लावण्यसरिता । <br>
म्यां जोडिलें असेल त्या सुकृता । पालटें इचे देईन ॥ १५९ ॥<br>
साधु संत देव ब्राह्मण । माता पिता गुरु जाण । <br>
यांचें केलें असेल भजन । तरी प्राण परतो इयेचा ॥ १६० ॥ <br>
अयाचित दुर्बळ ब्राह्मण । पीडिला बहुत ऋणेंकरुन । <br>
त्याचें केलें असेल ऋणमोचन । तरी प्राण परतो इयेचा ॥ १६१ ॥ <br>
दीन परदेशी रोगिष्ठ केवळ । त्याचा केला असेल सांभाळ । <br>
मिथ्या अबिशाप बोलतां खळ । जरी उठोन गेलों असें ॥ १६२ ॥ <br>
अनाथप्रेताग्निसंस्कार । तरुण दरिद्रियाचें लग्न साचार । <br>
साह्य केलें असेल निर्धार । तरी प्राण परतो इयेचा ॥ १६३ ॥ <br>
रुरु स्त्रीचें प्रेत घेऊनी । रुदन करी घोर वनीं । <br>
तों देवदूत गगनीं । विमानीं बैसोन ऐकती ॥ १६४ ॥ <br>
तिहीं विमानगति खुंटवून । पाहते जाहले एक क्षण । <br>
करुणाशब्द ऐकोन । हृदय त्यांचें कळवळलें ॥ १६५ ॥ <br>
परोपकार परम पुण्य । सत्तासामर्थ्य वेंचून । <br>
मित्र आपुला मित्रनंदन । प्रार्थून प्राण आणिला ॥ १६६ ॥ <br>
सावध जाहली पद्मिणी । रुरुचा हर्ष न माये गगनीं । <br>
देवदूतांचे चरण धरुनी । स्तवन करी क्षणाक्षणां ॥ १६७ ॥ <br>
बहुत ग्रंथ कासया श्रवण । सारासारविचार पूर्ण । <br>
अर्धश्लोकीं व्यास सांगे संपूर्ण । निगमागमगुह्य जें ॥ १६८ ॥ <br>
श्लोकार्थ - परोपकारः पुण्याय पापाय परपीडनम् ॥ <br>
परोपकार हेंच पुण्य अमूप । परपीडा हेंच महत्पाप । <br>
आपुले यत्‍नें पुण्यरुप । क्लेश हरती परांचे ॥ १६९ ॥ <br>
आपणासमान विश्व पाहत । पराच्या मोदें अति संतोषत । <br>
परक्लेशें व्याकुलचित्त । परोपकारी पुरुष तो ॥ १७० ॥ <br>
संकटीं पडतां प्राणी । पाठीस घाली कृपा करुनी । <br>
केलें सुकृत न वदे वदनीं । परोपकारी पुरुष तो ॥ १७१ ॥ <br>
धिक संपदा धिक ज्ञान । धिक विद्या धिक अभिमान । <br>
परोपकार केलियाविण । संपत्ति विधवा निंद्य ती ॥ १७२ ॥ <br>
परोपकाराविण नर । पशुवत संसारीं साचार । <br>
जे लेइले ते श्रृंगार । प्रेतास व्यर्थ जेवीं केला ॥ १७३ ॥ <br>
तो यानारुढ हिंडत । जैसें दहनार्थ चालविलें प्रेत । <br>
पुढें वाद्यें वाजवीत । तेवीं तो व्यर्थ संसारीं ॥ १७४ ॥ <br>
रुरु म्हणे धन्य धन्य । देवदूत तुम्ही पावन । <br>
तुमचे चरणावरुन । देह सांडणे हो माझा ॥ १७५ ॥ <br>
असो देवदूत गेले तेथूनी । आश्रमा आला प्रिया घेऊनी । <br>
परी सर्पाचा अपराध आठवूनी । तळमळित रात्रंदिवस ॥ १७६ ॥ <br>
रुरुनें सांडून आनुष्ठान । हस्ती लोहदंड सबळ घेऊन । <br>
सर्प मारी शोधून । वारुळें बिळें सर्वही ॥ १७७ ॥ <br>
करितां सर्पसंहार । देखिला दुंदुभिनामा अजगर । <br>
वरी करितां दंडप्रहार । तंव तो काय बोलिला ॥ १७८ ॥ <br>
मी पूर्वी होतों विप्र । खगनामा मुनीश्वर । <br>
म्यां करुन वस्त्राचा विखार । साधुसंता भेडसाविलें ॥ १७९ ॥ <br>
भयभीत ब्राह्मण । पळाले जप ध्यान सोडून । <br>
हांसले सकळ विषयी जन । तेणें शापून मज सर्प केलें ॥ १८० ॥ <br>
कोपिष्ठ तपस्वी साधुराव । बलिष्ठ प्रतिष्ठित महानुभाव । <br>
यांसी विनोद करितां अपाव । कदा काळीं चुकेना ॥ १८१ ॥ <br>
तरी रुरु अवधारीं । सर्वथा तूं मज न मारीं । <br>
जनमेजयाचे सत्रीं । संहार सर्पा होईल ॥ १८२ ॥ <br>
रुरुचे दर्शनें साचार । उद्धरला तो अजगर । <br>
दिव्यदेह पावून सत्वर । स्वर्गाप्रति पावला ॥ १८३ ॥ <br>
मातृशापेंकरुन देख । यागीं जळतील दंदशूक । <br>
सूतांस म्हणे शौनक । कथा सांगे सुरस ती ॥ १८४ ॥ <br>
दक्षाच्या कन्या तत्त्वतां । कश्यपस्त्रिया कद्रू विनता । <br>
लावण्यखाणी पतिव्रता । परी मत्सर दोघींमध्ये ॥ १८५ ॥ <br>
सेवेनें तोषविला भ्रतार । देत कश्यप दिव्य वर । <br>
कद्रूस म्हणे तुज पुत्र । सहस्त्र एक होतील ॥ १८६ ॥ <br>
परम बलिष्ठ दोघे जण । विनते तुज होतील नंदन । <br>
दोघींस देऊन रेतदान । कश्यप गेला अनुष्ठाना ॥ १८७ ॥ <br>
यथाकाळें कद्रू वेल्हाळी । सहस्त्र अंडीं प्रसवली । <br>
दिव्य तेजोमय आगळीं । विनता अंडीं दोन प्रसवे ॥ १८८ ॥ <br>
होतां पंचशत संवत्सर । सहस्त्र अंडीं उलोन सत्वर । <br>
जन्मले घोर विखार । भयंकर धुंधुकारती ॥ १८९ ॥ <br>
शेष वासुकी तक्षक अही । कर्कोटक ऐरावत धनंजय पाहीं । <br>
मणिव्यालपत्रादि सर्वही । पुत्र ऐसे प्रसवली ॥ १९० ॥ <br>
कद्रू देखोनि पुत्रवती । विनता तळमळी परम चित्तीं । <br>
दिवस न भरतां स्वहस्तीं । अंडें एक फोडिलें ॥ १९१ ॥ <br>
तों चरणाकडे अर्धशरीर । निपजलें नाहीं साचार । <br>
रुधिरमांसमय ताम्र । लवथवीत न धरवे ॥ १९२ ॥ <br>
तो महाराज अरुण । मातेस बोलिला शापवचन । <br>
दिवस न होतां संपूर्ण । अंडें फोडिलें त्वरेनें ॥ १९३ ॥ <br>
जिचे द्वेषें फोडिलेंअंदें पाहीं । तिचेच घरीं दासी होईं । <br>
सहस्त्र हायनें कदाही । तुज सुटका नव्हेचि ॥ १९४ ॥ <br>
वचन ऐकें निर्धारीं । दुसरें अंडें जतन करीं । <br>
सहस्त्र वर्षांउपरी । आपेंआप उलेल ॥ १९५ ॥ <br>
त्यांत जन्मेल सुपर्ण । सोडवील दासीपणापासून । <br>
करील त्रैलोक्य पावन । विष्णुवाहन होईल तो ॥ १९६ ॥ <br>
ऐसा जन्मला अरुण । आरक्तवर्ण देदीप्यमान । <br>
सूर्यरथीं सारथी होऊन । अद्यापि अचल बैसला ॥ १९७ ॥ <br>
मग दुसरें अंडें निगूढ स्थळीं । ठेवीत विनता वेल्हाळी । <br>
यावरी कद्रू एके काळीं । कापटय धरुन बोलत ॥ १९८ ॥ <br>
उच्चैःश्रवा नयनीं । पाहूं चला दोघीजणी । <br>
मग सूर्याजवळ येऊनी । विलोकित्या जाहल्या ॥ १९९ ॥ <br>
अतिश्वेत तेजाळ । उदधि मंथून नवनीतगोळ । <br>
शशांक बंधु तो निर्मळ । वेग प्रबळ तयाचा ॥ २०० ॥ <br>
त्या अश्वोत्तमाची प्रतिमा । निर्मूं न शके कमलजन्मा । <br>
ज्याचिया वेगाची सीमा । मनासही आकळेना ॥ २०१ ॥ <br>
शौनक म्हणे सूता निर्धारीं । उच्चैःश्रवा कैसा जन्मला समुद्रीं । <br>
सूत म्हणे अवधारीं । चरित्र त्याचें किंचित ॥ २०२ ॥ <br>
इंद्रास गुरुअवज्ञेचा दोष । वरी दुर्वासाचा शाप विशेष । <br>
तेणें स्वर्गसंपत्ति निःशेष । समुद्रांत पडियेली ॥ २०३ ॥ <br>
सर्व त्रिदश दिशाहीन । पद्मोद्‍भवा गेले शरण । <br>
मग ब्रह्मयासमवेत मिळोन । वैकुंठास पातले ॥ २०४ ॥ <br>
बहुत करितां स्तवन । तोषला पद्माक्षीरमण । <br>
म्हणे दैत्यांस साह्य करुन । समुद्रमंथन करा तुम्ही ॥ २०५ ॥ <br>
अन्योक्तीच्या प्रसंगेंसीं । धाकटे काम सांगा दैत्यांसी । <br>
त्यावरी ते गर्वराशी । अवलंबतील थोर कार्य ॥ २०६ ॥ <br>
तेथें मी तुमची पाठी । सर्वस्वें रक्षीन जगजेठी । <br>
ऐसी ऐकतां गोष्टी । त्रिदशेश्वर चालिला ॥ २०७ ॥ <br>
आत्मकार्य साधावया पूर्ण । बलीच्या गृहास येई सहस्त्रनयन । <br>
विरोचनसुतें सन्मान । बहुत केला ते समयीं ॥ २०८ ॥ <br>
इंद्र म्हणे क्षीराब्धि मंथून । रत्‍नें काढावीं संपूर्ण । <br>
तुमचा आमचा समान । विभाग करुं साच हें ॥ २०९ ॥ <br>
अवश्य म्हणे प्रह्लादपौत्र । देव दानव जाहले एकत्र । <br>
विधि म्हणे रवी अवक्र । मंदराचळ पाहिजे ॥ २१० ॥ <br>
सहस्त्र योजनें भूमीमाझारीं । एकादशसहस्त्र योजनेंवरी । <br>
बहु प्रयत्‍न केला सुरासुरीं । परी कोणासी उपटेना ॥ २११ ॥ <br>
मग शेषाहातीं मुरारी । पर्वत काढवी झडकरी । <br>
तडाडिली तेणें धरित्री । गजबजलें त्रिभुवन ॥ २१२ ॥ <br>
शेषें उचलून मंदरगिरी । ठेविला क्षीराब्धिचे तीरीं । <br>
बिरडी तेव्हां निर्धारीं । वासुकीची केली हो ॥ २१३ ॥ <br>
कमलावराचे संकेतें । इंद्र म्हणे दानवांतें । <br>
तुम्ही धरणें पुच्छातें । मुख प्रतापें धरितों आम्ही ॥ २१४ ॥ <br>
दैत्य बोलती सत्राणें । अधमांग धरावें बलहीनें । <br>
शचीवर अवश्य म्हणे । मुख तुम्हींच धरा आतां ॥ २१५ ॥ <br>
असो दैत्यीं मुख दृढ धरिलें । देवीं पुच्छ आकळिलें । <br>
विषबाधेवेगळें । तमालनीळें त्यांस केलें ॥ २१६ ॥ <br>
समुद्रीं घालितां मंदरगिरी । बुडत चालला निर्धारीं । <br>
मग तो वैकुंठविहारी । कमठ तळीं जाहला ॥ २१७ ॥ <br>
गर्जना करिती सुरासुर । घुमों लागला क्षीरसागर । <br>
मंथन मांडिलें अनिवार । तडतडी शरीर वासुकीचें ॥ २१८ ॥ <br>
हेलावले सप्त पाताळ । घुमीघुमी विरिंचिगोळ । <br>
जळचर वनचर सकळ । गतप्राण पैं होती ॥ २१९ ॥ <br>
देव दैत्य श्रमले अपार । आंगीं लोटती घर्मपूर । <br>
तों मांडला प्रलय थोर । विष दुर्धर प्रगटलें ॥ २२० ॥ <br>
वासुकीच्या मुखामधून । कालकूट उसळलें दारुण । <br>
दैत्याचें समूह संपूर्ण । दग्ध करीत चालिलें ॥ २२१ ॥ <br>
विषाग्नि पेटला दारुण । अहाळूं लागलें त्रिभुवन । <br>
देव दैत्य शिवस्तवन । करिते जाहले तेधवां ॥ २२२ ॥ <br>
कृपें धांवला कैलासनायक । पसरोनियां विशाळ मुख । <br>
विष प्राशिलें सकळिक । कंठिच देख धरियेलें ॥ २२३ ॥ <br>
विषानल जाहला शीतळ । घुसळण मांडिले सबळ । <br>
चतुर्दश रत्‍नें तत्काळ । निघतीं जाहलीं तेधवां ॥ २२४ ॥ <br>
कमला कौस्तुभ शार्ङ्ग शंख । देऊनि पूजिला वैकुंठनायक । <br>
वसिष्ठास कामधेनु देख । उच्चैःश्रवा भास्करातें ॥ २२५ ॥ <br>
चंद्र स्वेच्छें विचरे गगनीं । सुरा देती दैत्यांलागुनी । <br>
ऐरावत पारिजातक रंभा रमणी । सहस्त्राक्ष आवरी ॥ २२६ ॥ <br>
विष पूर्वींच निघालें । तेंही चतुर्दशांत गणिलें । <br>
अमृतकुभं घेऊन ते वेळे । धन्वंतरी निघाला ॥ २२७ ॥ <br>
अमृतकुंभ देखतां दृष्टीं । धांवल्या दैत्यांच्या कोटी । <br>
सकळीं घालूनियां मिठी । सुधारसघट नेला ॥ २२८ ॥ <br>
म्हणती देवीं ठकविलें पूर्ण । अवघीं रत्‍नें नेलीं हिरुन । <br>
आतां सुधाकुंभ गेलिया प्राण । सर्वथा नेदूं देवांसी ॥ २२९ ॥ <br>
देव युद्धासी उठावले । परि अमृत दानवांकरी गेलें । <br>
इंद्रें वक्षःस्थल पिटिलें । म्हणे नासलें काज सर्व ॥ २३० ॥ <br>
धांव धांव श्रीकरधरा । वैकुंठवासी करुणाकरा । <br>
कैवारिया मुरहरा । पावें सत्वर ये वेळे ॥ २३१ ॥ <br>
मग तो परम पुरुष कैवल्यदानी । प्रगटला मोहिनीरुप धरुनी । <br>
जिच्या स्वरुपावरुनी । ब्रह्मांडचि वोवाळिजे ॥ २३२ ॥ <br>
आदिमाया प्रणवरुपिणी । तेही लागे इचे चरणीं । <br>
अनंत शक्तींची स्वामिणी । वेदपुराणीं वंद्य जे ॥ २३३ ॥ <br>
ब्रह्मा विष्णु शिव तीन्ही । गर्भी पाळी बाळें तान्हीं । <br>
दंततेज झळकतां क्षणीं । महामणी पाषाण होती ॥ २३४ ॥ <br>
कोटयानकोटी मीनकेतन । सांडणें होत नखावरुन । <br>
आंगींचा सुवास संपूर्ण । ब्रह्मांड भेदून वर जाई ॥ २३५ ॥ <br>
सहज बोलतां क्षितीं । वाटे रत्‍नराशी विखुरती । <br>
पदमुद्रा जेथें उमटती कमळें उगवती दिव्य तेथें । २३६ ॥ <br>
त्या सुवासास वेधून वसंत । भोंवता गडबडां लोळत । <br>
असो कैवल्यकनकलतिका अद्‍भुत । वैकुंठींहून उतरली ॥ २३७ ॥ <br>
नयनकटाक्षबाण । सोडी असुराकडे पाहून । <br>
दैत्य ओंवाळूं पाहती प्राण । वचनावरुन तियेच्या ॥ २३८ ॥ <br>
देवीं दैत्यीं युद्ध सांडिलें । पहावया भोंवतीं मिळाले । <br>
समस्तांचे मनोमृग पाडिले । नयनकटाक्षबाणेंचि ॥ २३९ ॥ <br>
बळे म्हणे इजवरुन । कमळा सांडवी ओंवाळून । <br>
जरी हे मज वरील संपूर्ण । तरी रत्‍नलाभ पावलों ॥ २४० ॥ <br>
या ब्रह्माडंमंडपांत देख । ऐसें स्वरुप न होय आणिक । <br>
तों ते चित्कळा हास्यमुख । करुन बोले बळीसी ॥ २४१ ॥ <br>
कोण कार्य काय स्वार्थ । कलह आरंभिला येथ । <br>
बळीनें अवघा वृत्तांत । तियेप्रति सांगितला ॥ २४२ ॥ <br>
ठकवून नेलीं अवघीं रत्‍नें । आतां भांडती अमृताकारणें । <br>
आमुचा व्यवहार तुवां निवडणें । वचनाधीन तुझ्या आम्ही ॥ २४३ ॥ <br>
मोहिनी म्हणे ते नष्ट सर्व । महा ठक मी जाणें देव । <br>
जरी माझे वचनीं धराल भाव । तरी अमृत वाढीन मी ॥ २४४ ॥ <br>
बळी म्हणे न्याय करीं । आमुचा बहु अभिमान धरीं । <br>
ऐसें बोलोन मोहिनीचे करीं । अमृतकुंभ दिधला ॥ २४५ ॥ <br>
विचित्र शाळा निर्मिल्या तेथ । सर्वां हातीं स्नानें करवित । <br>
दैत्यपंक्ती समस्त । उच्चस्थळीं बैसविल्या ॥ २४६ ॥ <br>
देव खालीं बैसविले । यावरी मोहिनी काय बोले । <br>
प्रथम कोणा वाढूं वहिलें । निरोप मजला सांगावा ॥ २४७ ॥ <br>
तों दैत्य बोलती विहित । आधी देवांस वाढीं अमृत । <br>
पाठीं आम्ही समस्त । प्राशन करु साच हें ॥ २४८ ॥ <br>
सिंहिकासुत राहु कुटिळ । दैत्यांमाजी धूर्त खळ । <br>
म्हणे दैत्य भुलले सकळ । मोहिनीरुपें विष्णु हा ॥ २४९ ॥ <br>
म्हणे बोलतां नये येथ। मनांत गुप्त ठेविली मात । <br>
देवांचा वेष धरुन धूर्त । सुरपंक्तीस बैसला ॥ २५० ॥ <br>
चंद्रार्कांमध्ये जाऊन । राहु बैसला कपट धरुन । <br>
तों यथानुक्रमेंकरुन । अमृत वाढी मोहिनी ॥ २५१ ॥ <br>
राहूचिया करांत । मोहिनी घाली अमृत । <br>
येरु मागें पुढें पाहत । म्हणे त्वरित हें घ्यावें ॥ २५२ ॥ <br>
श्रेष्ठीं घेतलें नसतां अकस्मात । राहु प्राशित अमृत । <br>
तें चंद्रार्कीं लक्षून त्वरित । मोहिनीस खुणाविलें ॥ २५३ ॥ <br>
दैत्य जाणोनि मोहिनी देख । काढून वामकर्णींचें ताटंक । <br>
राहूचें शिर एकाएक । गगनपंथें उडविलें ॥ २५४ ॥ <br>
शिर गर्जना करी निराळी । म्हणे दैत्य हो ठकलेत सकळी । <br>
मोहिनीरुपें वनमाळी । अमृत नेदी दैत्यांतें ॥ २५५ ॥ <br>
एकचि जाहला हाहाकार । अमृतकुंभ सत्वर । <br>
पळविता जाहला पुरंदर । हातोहात तेधवां ॥ २५६ ॥ <br>
मोहिनी जाहली गुप्त । संग्राम मांडला अद्‍भुत । <br>
देव म्हणती दैत्य रे दैत्य । साह्य समर्थ श्रीवल्लभ ॥ २५७ ॥ <br>
सवेंच नरनारायणरुप धरुन । पुन्हां प्रगटला भगवान । <br>
दैत्य अपार संहारुन । विजयी देव जाहले ॥ २५८ ॥ <br>
केलें अमृतहरण । दुःख हृदयीं आठवून । <br>
पुन्हां दैत्य करिती भांडण । म्हणती वांचून काय आतां ॥ २५९ ॥ <br>
अकाल प्रलय देखोनि ते वेळां । विधीनें नारद पाठविला । <br>
तो देवांस म्हणे आगळा । अभिमान सांडा व्यर्थ हा ॥ २६० ॥ <br>
सर्व वस्तू नेल्या ठकवून । पुनः त्यांसींच करितां भांडण । <br>
नारदवचनेंकरुन । देव सर्व माघारले ॥ २६१ ॥ <br>
मग बळीस म्हणे नारदमुनी । तुज काळ साह्य नाहीं ये क्षणीं । <br>
आतां विश्वजित यज्ञ करुनी । इंद्रपद घेई मग ॥ २६२ ॥ <br>
यथार्थ मानून दैत्य । स्वस्थला परतले समस्त । <br>
ग्रहणीं राहु केतु झोंबत । चंद्रसूर्यांस तैंपासूनी ॥ २६३ ॥ <br>
मग शतमख करी बळी । वामनरुपें वनमाळी । <br>
प्रगटोन घातला पाताळीं । अचळ राज्य दिधलें त्या ॥ २६४ ॥ <br>
सूत सांगतां हें कथन । तोषले शौनकादि मुनिजन । <br>
सुधारसाहून गहन । गोड कथा ऐकिली ॥ २६५ ॥ <br>
ब्रह्मानंदें जोडून कर । भक्तपंडितां विनवी श्रीधर । <br>
पुढें कथा सुरस फार । अत्यादरें परिसिजे ॥ २६६ ॥ <br>
सुरस पांडवप्रताप ग्रंथ । आदिपर्व व्यासभारत । <br>
त्यांतील सारांश यथार्थ । प्रथमाध्यायीं कथियेला ॥ २६७ ॥ <br>
स्वस्ति श्रीपांडवप्रताप ग्रंथ । आदिपर्वटीका श्रीधरकृत । <br>
मंगलाचरण उत्तंककथाभावार्थ । समुद्रमथन संपविलें ॥ २६८ ॥ <br>
इति श्रीधरकृतपांडवप्रतापादिपर्वणि प्रथमोध्यायः ॥ १ ॥ <br>
॥ अध्याय पहिला समाप्त ॥ </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
