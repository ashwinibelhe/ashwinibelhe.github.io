<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap10.htm">मागचा अध्याय</a>
</div>
<div class="nex">
<a href="pratap12.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय अकरावा </p><br>
<p class="hdr3">भीमाने बकासुराचा वध केला </p><br>

<p class="ovi">
॥ श्रीगणेशायनमः ॥ <br>
स्कंधीं वाहूनि वसुदेवभगिनी । कडिये जावळे बंधु घेऊनी । <br>
धर्मार्जुनांतें क्षणीं । मार्ग दावीत जातसे ॥ १ ॥ <br>
निबिड वृक्ष वनीं लागले । कीं भूमीवरी आलीं मेघमंडलें । <br>
तीं भीम भेदीत चाले बळें । महासमर्थ म्हणोनि ॥ २ ॥ <br>
माजी न दिसती सूर्यकिरण । भयंकर विचरती श्वापदगण । <br>
सरिता माळ ओलांडून । महापर्वतीं जातसे ॥ ३ ॥ <br>
विसांवा नाहीं क्षणैक । न सेवितां फल मूल उदक । <br>
सप्तप्रहरपर्यंत देख । मार्ग अपार चालती ॥ ४ ॥ <br>
एक याम उरली यामिनी । तों तृषाक्रांत जाहली जननी । <br>
म्हणे भीमा उदक आणीं ये क्षणीं । विसांवा घेईं एकदा ॥ ५ ॥ <br>
तो न्यग्रोधवृक्ष तेथें देखा । भूमीपर्यंत लवल्या शाखा । <br>
विशाल पारंबिया सुरेखा । गगनचुंबित दिसती पैं ॥ ६ ॥ <br>
पक्वफलें विखुरलीं धरणीं । जैसे पसरले प्रवालमणी । <br>
पक्षी करिती नानाध्वनी । वटीं जे कां राहती त्या ॥ ७ ॥ <br>
तेथें माता बंधु निजवूनी । उदक शोधूं गेला काननीं । <br>
वनकर्दलींचा द्रोण करुनी । तडागजीवनीं भरियेला ॥ ८ ॥ <br>
जवळी कैचें पंचपात्र । भिजवूनि घेतलें उत्तरीयवस्त्र । <br>
परतोनि आला सत्वर । तवं तीं भूतळीं लोळती ॥ ९ ॥ <br>
तें देखोनि भीमसेन । शोकसमुद्रीं गेला बुडोंन । <br>
म्हणे रे चतुरानन । काय संसारीं घातलें ॥ १० ॥ <br>
त्रैलोक्यनाथ चक्रपाणी । त्याचिया जनकाचि भगिनी । <br>
महाराज पंडुराजाची पत्‍नी । स्नुषा विचित्रवीर्याची ॥ ११ ॥ <br>
आम्हां दरिद्रयांची जननी । प्रेतवत पडली धरणीं । <br>
अजातशत्रु पुण्यखाणी । धर्मराज धर्मात्मा ॥ १२ ॥ <br>
अनाथ भणंग दीन । तैसें भूमीवर केलें शयन । <br>
शोधितां ब्रह्मांड संपूर्ण । उपमा ज्यांसी दुजी नसे ॥ १३ ॥ <br>
विद्यासागर अर्जुन । उपमे भार्गव कीं जानकीजीवन । <br>
अहा कर्मा दीनवदन । सव्यासाची पडिलासे ॥ १४ ॥ <br>
दिव्यरुप पाहून । सुरललना जाती भुलोन । <br>
ज्याचें चातुर्य देखोन । सरस्वती तटस्थ पैं ॥ १५ ॥ <br>
ते हे नकुल सहदेव निश्चित । जैसे कौस्तुभ आणि स्यमंत । <br>
अहा ते धुळींत लोळत । भीम करीत शोक ऐसा ॥ १६ ॥ <br>
ऐसा भीम खेद करित । तों हिडिंबी राक्षसी आली तेथ । <br>
साही जणां देखोन बोलत । वृक्षीं बसून हिडिंब ॥ १७ ॥ <br>
हीं साही जणें मारुनी । शीघ्र भक्षावया आणीं । <br>
हिडिंबी धांवली ते क्षणीं । तों भीमसेन देखिला ॥ १८ ॥ <br>
देखून स्वरुप सुंदर । मदनें व्यापिलें तिचें शरीर । <br>
म्हणे याचे पाडें रतिवर । तुलने उणा वाटतसे ॥ १९ ॥ <br>
यास भ्रतार करीन । चिरकाल सुखा भोगीन । <br>
व्यर्थ काय कायेस मारुन । मांस भक्षण न करीं मी ॥ २० ॥ <br>
ऐसा विचार करुन । राक्षसीरुप पालटून । <br>
रंभेऐसी जाहली कामिन । मधुर वचन बोलतसे ॥ २१ ॥ <br>
तुम्ही कोण कोठील सुकुमार । दिसतां सभाग्य राजकुमार । <br>
नगर त्यागून वन घोर । काय निमित्तें सेविलें ॥ २२ ॥ <br>
परमदुर्घट हिडिंबवन । देवांस येथें न घडे आगमन । <br>
येथें तुम्ही मनुष्यें होऊन । निर्भय निःशंक पहुडलां ॥ २३ ॥ <br>
हिडिंबराक्षस महादारुण । तुम्हांस भक्षील न लागतां क्षण । <br>
तुज मी स्वबळें वांचवीन । भ्रतार होई माझा तूं ॥ २४ ॥ <br>
तुज मी पृष्ठीं वाहून । द्वीपांतरा सुखें नेईन । <br>
या पांचांसी भक्षून । हिडिंब तृप्त होईल कीं ॥ २५ ॥ <br>
मी राक्षसाची बहिण । परि निष्कपट तुज शरण । <br>
या पाचाची आस्था सोडून । वरीं मज सुंदरा ॥ २६ ॥ <br>
यावरी बोले भीमसेन । हिडिंबास क्षणें मारीन । <br>
जैसा रगडिजे मत्कुण । तेवीं मर्दीन क्षणार्धें ॥ २७ ॥ <br>
सांडून बंधु जननी । तुज वरुं काय राक्षसिणी । <br>
कोट्यवधि राक्षस अर्धक्षणीं । हिडिंबाऐसे मारीन ॥ २८ ॥ <br>
ऐसीं उभयतांची वचनें ते काळीं । वृक्षावरुन हिडिंबें ऐकिलीं । <br>
दांत खाऊन ते वेळीं । हाक फोडिली कृतांतवत ॥ २९ ॥ <br>
मग उडी घातली सत्वर । खदिरांगारवत केले नेत्र । <br>
विक्राळ वदन विशाळ शरीर । भाळीं सिंदूर चर्चिला ॥ ३० ॥ <br>
कज्जलपर्वताऐसा थोर । बाहेर दाढा विक्राळ शुभ्र । <br>
ऐसा धांवतां तो असुर । हिडिंबी म्हणे भीमातें ॥ ३१ ॥ <br>
उठवी बंधु आणि जननी । गगना नेईन स्कंधीं वाहूनी । <br>
भीम म्हणे पहुडलीं श्रमोनी । न उठवींच सर्वथा ॥ ३२ ॥ <br>
यांची निद्रा न मोडतां जाण । हिडिंब मारुन करीन चूर्ण । <br>
तों राक्षस क्रोधायमान । भगिनीप्रति बोलत ॥ ३३ ॥ <br>
दैवें आहार दिधला पाठवून । त्यास तूं पापिणि केलें विघ्न । <br>
तूं केवळ आहेस जारिण । कैंचा भ्रतार मेळविला ॥ ३४ ॥ <br>
आतां साही जणें मारुन । शेवटीं तुझा घेईन प्राण । <br>
वृक्ष विशाल उपटून । भीमावरी धांविन्नला ॥ ३५ ॥ <br>
बळें वृक्ष भोवंडून । भीमावरी घाली उचलून । <br>
तेणें प्रचंड घेऊन पाषाण । हृदयावरी ताडिला ॥ ३६ ॥ <br>
राक्षस खवळला अद्‍भुत । भीमाचे कंठीं मिठी घालित । <br>
मग मल्लयुद्ध अत्यद्‍भुत । घटिका एक जाहलें ॥ ३७ ॥ <br>
मुष्ठिप्रहार हाणिती । तेणें दणाणित भयें क्षिती । <br>
लत्ताप्रहारें ताडिती । थडका देती परस्परें ॥ ३८ ॥ <br>
राक्षस धांवे मुख पसरुन । म्हणे कंठ फोडीन रोंवून दशन । <br>
भीमें हाणोनि चडकण । दंतपंक्ति पाडिल्या ॥ ३९ ॥ <br>
हिडिंबास भीम म्हणत । चांडाला शब्द न करीं बहुत । <br>
मम माता बंधु समस्त । श्रमें निद्रिस्त जाहलीं ॥ ४० ॥ <br>
दोघे भिडले अतुलबळी । परी भीमाची शक्ती आगळी । <br>
हुणमिया हाणोनि वक्षःस्थलीं । शब्द करी राक्षस ॥ ४१ ॥ <br>
दणदणाट ऐकतां कानें । जागीं जाहलीं पांचही जणें । <br>
सिंहनाद करितां तेणें । गेले प्राणें पशुपक्षी ॥ ४२ ॥ <br>
झगडती दोघे ऐरावत । कीं पडती पर्वतावरी पर्वत । <br>
तों चापासी बाण लावून पार्थ । असुरावरी धांविन्नला ॥ ४३ ॥ <br>
नकुल सहदेव घेऊन खड्गें । राक्षसावरी चालिले वेगें । <br>
हिडिंब चहूंकडे रागें । पर्वत पाषाण भिरकावी ॥ ४४ ॥ <br>
भीम बंधूस वारित । तुम्हीं असावे स्वस्थचित्त । <br>
धर्मापाशीं बसून कौतुकार्थ । पहा आतां क्षणभरी ॥ ४५ ॥ <br>
बंधु थोपवून क्षणभरी । भीम असुराचे चरण धरी । <br>
मग उचलूनियां अंबरीं । भूमीवरी आपटिला ॥ ४६ ॥ <br>
सवेंच हस्तचरण गोंवून । मोट केली गळा बांधून । <br>
बळें आकाशीं नेऊन । शिळेवरी आपटिला ॥ ४७ ॥ <br>
भरला मृदघट पडतां निश्चिती । बहुत तुकडे जैसे होती । <br>
तैसा हिडिंब पडतां क्षिती । गतप्राण जाहला ॥ ४८ ॥ <br>
जयजयकार करुन । सुमनें वर्षती सुरगण । <br>
कुंती माता भीमार्जुन । नकुल सहदेव आनंदती ॥ ४९ ॥ <br>
मातेस नमस्कारी भीम । बंधु आनंदे देती क्षेम । <br>
तों हिडिंबी पुढें सकाम । उतावळी वरावया ॥ ५० ॥ <br>
भीम म्हणे तूं असुरी । मी कदाही तुज न वरीं । <br>
बंधुचें वैर अंतरी । स्मरुन करशील घात तूं ॥ ५१ ॥ <br>
कुंतीचे चरणी माथा ठेवून । हिडिंबी बोले निश्चयवचन । <br>
मी राक्षसी म्हणून । उपेक्षा माझी करुं नका ॥ ५२ ॥ <br>
साही जणांस पृष्ठीं वाहून । नेईन दुस्तरवनें ओलांडून । <br>
महाविघ्नें निवटून । सुख देईन समस्तां ॥ ५३ ॥ <br>
माझे पोटीं होईल सुत । तो शत्रु संहारील समस्त । <br>
साक्ष ठेऊन रुक्मिणीकांत । प्राण रक्षिल अर्जुनाचा ॥ ५४ ॥ <br>
आज आपले हस्तेंकरुन । माझें भीमाशीं लावीं लग्न । <br>
कुंती म्हणे धर्मालागून । विचार मानसी आणिजे ॥ ५५ ॥ <br>
कापट्य किंवा शुद्ध मन । हें धर्मारायें जाणून । <br>
पुढील भविष्यार्थ संपूर्ण । विदित केला सर्वांतें ॥ ५६ ॥ <br>
भीमास म्हणे सर्वज्ञ । इजपासून अपाय नव्हे पूर्ण । <br>
अवश्य लावीं इशीं लग्न । मनांत आन न धरावें ॥ ५७ ॥ <br>
धर्म म्हणे हिडिंबे पाहीं । तूं दिवसा सुखें भीम नेई । <br>
रात्र होतांच आणून देईं । रक्षावया आम्हांतें ॥ ५८ ॥ <br>
तों भीम बोले उत्तर । एक जाहलिया तुज कुमार । <br>
मग संबंध साचार । पुनः तुजशीं घडेना ॥ ५९ ॥ <br>
येरी अवश्य म्हणोन तत्काल । भीमाचे गळां घाली माळ । <br>
भीम पृष्ठीं घेऊन सबळ । क्रीडावनाप्रति गेली ॥ ६० ॥ <br>
पर्वतमौलीं गंगाजलीं । रमणिकोद्यानीं एकांतस्थलीं । <br>
सुखें सदा सुरतमेळीं । भीमाशीं क्रीडा करितसे ॥ ६१ ॥ <br>
मानससरोवरीं मैनाकपाठारीं । हिमाचलीं सोमकांतकासारीं । <br>
द्रोणाचलीं चंद्राचलीं झडकरी । नेऊन सुखें क्रीडत ॥ ६२ ॥ <br>
षड्रसान्नभोजन । नानापरी रस कामवर्धन । <br>
आमृतासमान फळें भक्षून । मग सुखशयनीं पहुडती ॥ ६३ ॥ <br>
लोटतां एक संवत्सर । जन्मला घटोत्कच कुमार । <br>
पितयातुल्य सबलशरीर । महावीर भैमी तो ॥ ६४ ॥ <br>
उपजतांचि शस्त्रास्त्रीं प्रवीण । भेटला धर्मास येऊन । <br>
कुंती पितृजननी धर्मार्जुन । नकुल सहदेव वंदिले ॥ ६५ ॥ <br>
म्हणे संकट पडतां पूर्ण । माझें तुम्ही करितां स्मरण । <br>
राक्षसदळ असंख्य घेउन । शत्रु निवटीन संग्रामीं ॥ ६६ ॥ <br>
हिडिंबी सर्वांतें प्रार्थित । संकटी येईन पुत्रासहित । <br>
क्षोभलिया तुम्हांवरी कृतांत । पायें लोटीन माघारां ॥ ६७ ॥ <br>
ऐसें बोलोन घेतली आज्ञा । नमस्कारुन साही जणां । <br>
पुत्रासहित महावना । उत्तरपंथें ती गेली ॥ ६८ ॥ <br>
कर्ण प्रेरील शक्रशक्ती । अर्जुनास रक्षावया अमरपती । <br>
भैमी जन्मविला निश्चिती । भविष्यार्थ जाणूनियां ॥ ६९ ॥ <br>
धर्म म्हणे आतां येथूनी । निघावें हें वन त्यागूनी । <br>
भीम कुंतीस स्कंधीं घेऊनी । निघता जाहला तात्काल ॥ ७० ॥ <br>
जटा वल्कलवेष्टित । अजिनांबरें पांघरत । <br>
नाना वनें विलोकित । दर्शनें घेत संतांचीं ॥ ७१ ॥ <br>
ऋष्याश्रमीं राहती । वेदशास्त्रें अभ्यासिती । <br>
चौसष्टकलाप्रवीण होती । आकळिती चौदा विद्या ॥ ७२ ॥ <br>
रात्रंदिवस कृष्णस्मरण । सदा करिती कृष्णकीर्तन । <br>
रुक्मिणीवल्लभांचें पूजन । येणेंकरुन काल क्रमिती ॥ ७३ ॥ <br>
पुढें जाती वेगेंकरुन । तों अकस्मात कृष्णद्वैपायन । <br>
त्या दयासिधूंचें दर्शन । महदभाग्यें जाहलें ॥ ७४ ॥ <br>
साही जणें नमस्कार । साष्टांग घालूनि जोडिती कर । <br>
जय जय सद्‌गुरो जगदोद्धार । करावया जन्मलासी ॥ ७५ ॥ <br>
एकानन तूं सत्यलोकेश । द्विभुज परि रमविलास । <br>
अभाललोचन व्योमकेश । आम्हां दीनां रक्षिसी ॥ ७६ ॥ <br>
मग बोले वेदव्यास । यावत शत्रु पावती नाश । <br>
कल्याण आहे तुम्हांस । भाग्य विशेष प्रकटेल पैं ॥ ७७ ॥ <br>
विजयश्री घालील माळ । पाठ राखील श्रीघननीळ । <br>
ऐसें बोलून तत्काल । व्यास गुप्त जाहले ॥ ७८ ॥ <br>
एकचक्रनामें नगरीं । साही जणें ते अवसरीं । <br>
एका ब्राह्मणाचे घरीं । गुप्तरुपें राहती ॥ ७९ ॥ <br>
बोलणें कोमल विनयता । स्नेहेंकरुन केली आप्तता । <br>
सत्य प्रिय भाषण नम्रता । तया वश्य सर्व प्राणी ॥ ८० ॥ <br>
सहनशील आणि सत्य । तेणें विश्व जिंकिलें समस्त । <br>
एवं पांडव सर्वगुणभरित । म्हणून वंद्य विश्वातें ॥ ८१ ॥ <br>
जया सर्वभूतीं दया समान । देवही वंदिती त्याचे चरण । <br>
वृत्ति जाहली निरभिमान । तरी तो मान्य हरिहरां ॥ ८२ ॥ <br>
पांचही भिक्षा करुनी । कुंतीपाशीं देती आणूनी । <br>
त्यांत ती अर्ध ओपी भीमालागूनी । आहार फार म्हणोनियां ॥ ८३ ॥ <br>
उरल्यांत आपण आणि चौघे सुत । क्षुधानल करिती शांत । <br>
तों ब्राम्हणगृहीं अकस्मात । शोकध्वनि ऐकिली ॥ ८४ ॥ <br>
गृहस्वामी भार्या कन्या सुत । एकाच्या गळां एक पडत । <br>
दीर्घस्वरें रोदन करिती अद्‍भुत । तों कुंती पुसत तयांसी ॥ ८५ ॥ <br>
तुमचें दुःख असेल जें दारुण । तें क्षणांत टाकीन परिहारुन । <br>
तुमचे गृहीं बसलों बहुत दिन । होईं उत्तीर्ण उपकारा ॥ ८६ ॥ <br>
गृहस्थ शोकें व्याकुल पूर्ण । म्हणे मी बकारण्या जाईन । <br>
कन्या आणि पुत्रसंतान । करीं पालन ययांचें ॥ ८७ ॥ <br>
स्त्री म्हणे मीच जाईन । कन्या म्हणे मी देह समर्पीन । <br>
तों कुमार बोले वचन । देईन पूर्ण देह माझा ॥ ८८ ॥ <br>
कळवळलें कुंतीचें मन । मग म्हणे त्या गृहस्थालागून । <br>
तुम्हां काय संकट सांगा पूर्ण । तें परिहारीन क्षणार्धें ॥ ८९ ॥ <br>
द्विज म्हणे पृथेलागून । आमचें संकट परम दारुण । <br>
जें प्रत्यक्ष हरिहरांचेन । न टळे माये आलें तें ॥ ९० ॥ <br>
नगराबाहेर दों कोसांआंत । बकराक्षस आहे वसत । <br>
त्यास नगरलोकीं समस्त । भक्ष्यभागनेमिला ॥ ९१ ॥ <br>
एक रथभरी दिव्यान्न । वरी एक पुरुष बैसवून । <br>
महिषमहिषी लावून । रथालागीं चालविती ॥ ९२ ॥ <br>
साठ खंड्यांचें अन्न नित्य । दहा खंड्या वरी पिशित । <br>
शतांचीं शतें अजाबस्त । पुरुष एक त्यावरी ॥ ९३ ॥ <br>
ज्या दिवशीं चुकेल हा नेम । तेव्हां तो भक्षिल सर्व ग्राम । <br>
आमुचे घरीं पाळी दुर्गम । आली प्राण घ्यावया ॥ ९४ ॥ <br>
गृहाप्रमाणें आली पाळी । ती न चुके कदाकाळीं । <br>
कुमारास बालदशा कोंवळीं । कैसा देऊं तयातें ॥ ९५ ॥ <br>
जरी आतां मीच जाईन । तरी तिघेंही मरतील अन्नाविण । <br>
स्नेहभरित माउली तूं पूर्ण । सांगें कैसें करुं आतां ॥ ९६ ॥ <br>
कुंती म्हणे खेद टाकीं समस्त । माझा द्वितीय सुत बलाद्‍भुत । <br>
त्यास देतें मी यथार्थ । मारील सत्य बकातें ॥ ९७ ॥ <br>
सर्वारिष्टांची करुन शांती । विजयरुप येईल मागुती । <br>
ब्राह्मणांस भरंवसा चित्तीं । सहसाही न वाटे ॥ ९८ ॥ <br>
कुंती सांगे एकांतीं नेऊन । बकासुराहून बल गहन । <br>
सहस्त्र राक्षस मर्दून । पुत्र माझा येईल कीं ॥ ९९ ॥ <br>
लोकांत प्रगट न करीं मात । विप्र कुंतीचे चरण धरित । <br>
तों भिक्षा करुन अकस्मात । पांचही आले गृहातें ॥ १०० ॥ <br>
ब्राह्मण म्हणे मनांत । हे साच केवीं मानूं मात । <br>
परि न कळे नवखंड मही समस्त । होईल साह्य दिसतें पैं ॥ १०१ ॥ <br>
तों कुंती सांगे गुप्त रहस्य । भीम म्हणे जातों अवश्य । <br>
धर्म वदे पुण्य विशेष । परोपकार करावा ॥ १०२ ॥ <br>
असो अन्नें भरिला रथ । सामग्री घेऊन त्वरित । <br>
भीम त्यावरी बैसत । हर्षयुक्त निर्भय पैं ॥ १०३ ॥ <br>
लोक आश्चर्य करित । हा निर्भय बैसला आनंदभरित । <br>
भीम आपले हस्तें रथ पिटित । गेला तेव्हां बकारण्या ॥ १०४ ॥ <br>
रथ सोडिला बकारण्यांत । महिष महिषी अजाबस्त । <br>
ग्रामपंथें पिटिलीं समस्त । आलीं पळत नगरासी ॥ १०५ ॥ <br>
मनीं काळासी बैसे दचक । ऐशी भीमें फोडिली हांक । <br>
म्हणे कोण आहे बक । दावीं मुख काळें तुझें ॥ १०६ ॥ <br>
हें अन्न प्राप्त नाहीं तुजप्रती । तुझे मुखांत पडली माती । <br>
ग्रासही न लाभे निश्चितीं । पावसी हातें मृत्यु माझ्या ॥ १०७ ॥ <br>
पहिलेंच जाहलें संध्यास्नान । भीम जेवूं लागला अन्न । <br>
परम स्वादिष्ट रुचि घेऊन । उपचारेंसीं सेवितसे ॥ १०८ ॥ <br>
ऐकतां भीमाची थोर हाक । क्रोधें धांवे असुर बक । <br>
 तों अन्न भक्षितो निःशंक । मागें पुढें न पाहे ॥ १०९ ॥ <br>
म्हणे महिष पशु दवडून । माझें भक्षितोसी सर्व अन्न । <br>
आतां मी तुजला ग्रासीन । शिर छेदीन क्षणार्धें ॥ ११० ॥ <br>
म्हणे तूं आहेस कोण । प्रत्युत्तर नेदी भीमसेन । <br>
उगाच जेवी धरलें मौन । परतोन पाहेना त्याकडे ॥ १११ ॥ <br>
जैसे निंदक निंदिती अपार । परि न चळे साधूंचें अंतर । <br>
तैसे बडबडे बकासुर । परि वृकोदर न गणी तें ॥ ११२ ॥ <br>
बकशरीर पर्वताकार । विक्राळ तोंड भाळीं शेंदूर । <br>
हाक देऊन परम क्रूर । दांत खाऊन धांवला ॥ ११३ ॥ <br>
वज्रमुष्टि नेटें वळोन । पृष्ठीवरी ताडिला भीमसेन । <br>
जैसा पंचाननाप्रति धांवून । ताडी कुंजर शुंडेनें ॥ ११४ ॥ <br>
चूर होती महापर्वत । ऐसे मारी मुष्टिघात । <br>
रुचि घेऊन जेवित । भीमसेन अन्नातें ॥ ११५ ॥ <br>
विशाल वृक्ष बळें घेतला । पृष्ठावरी भीमाचे मोडिला । <br>
परि न बोलेचि उगला । ग्रास घेतां न राहे ॥ ११६ ॥ <br>
मग घेऊन चंड पाषाण । बहुत घाली उचलून । <br>
कोंपरखिळ्या गुडघे जाण । मारितांही हालेना ॥ ११७ ॥ <br>
माझें भक्षिसी अवघें अन्न । चांडाळा तूं आहेस कोण । <br>
शंख केलिया भीमसेन । सहसाही न बोले ॥ ११८ ॥ <br>
मग भीमाचे दोन्ही हस्त । बक धरावया धांवत । <br>
येरें पसरुनियां कर अद्‌बुत । दोन्ही कर धरी त्याचे ॥ ११९ ॥ <br>
सव्यहस्तें जेवित । उरों नेदी अन्न किंचित । <br>
म्हणे भोक्ता रुक्मिणीकांत । ऐसें स्मरत वारंवार ॥ १२० ॥ <br>
भोजन जाहलें संपूर्ण । मग उभा ठाकला भीमसेन । <br>
म्हणे तुझें सामर्थ्य गहन । दावीं कैसें राक्षसा ॥ १२१ ॥ <br>
नागरिक भक्षिले त्वां बहुत । त्याचें उसणें घेईन येथ । <br>
राक्षसें थडक अद्‍भुत । दिधली तेव्हां भीमसेना ॥ १२२ ॥ <br>
म्हणे माझें अन्न भक्षिलें बहु । यावरी मी काय मृत्तिका खाऊं । <br>
राक्षस पसरुन बाहू । भीमास कवळूं पाहत ॥ १२३ ॥ <br>
भीमें लाथ हाणून जाणा । बक पडिला उताणा । <br>
मग पाषाण घेऊन त्या क्षणां । असंख्य टाकी राक्षसा ॥ १२४ ॥ <br>
सहस्त्र वृक्ष उपडिले । राक्षसें भीमावरी टाकिले । <br>
परी जैसे ऐरावतें न गणिले । पुष्पभार टाकितां ॥ १२५ ॥ <br>
मग वामहस्तें केश धरुनी । कटिप्रदेशीं सव्य हस्त देऊनी । <br>
माज मोडितां ते क्षणीं । हाका मारी बकासुरा ॥ १२६ ॥ <br>
विनायकें खंडिला दंदशूक । कीं गज मोडी इक्षुदंड देख । <br>
तैसा द्विखंड केला बक । प्राण गेला निघोनियां ॥ १२७ ॥ <br>
अस्थिजाल जाहलें चूर्ण । बाहेर पडले उभय नयन । <br>
बकसेना प्राणदान । भीमापाशीं मागे तेधवां ॥ १२८ ॥ <br>
भीम म्हणे मनुष्यें भक्षितां । बकाऐसे मारीन तत्त्वतां । <br>
तों ते म्हणती यावरी आतां । सर्वथाही न भक्षूं ॥ १२९ ॥ <br>
करुनि क्रिया प्रमाण । व्रत धरिती भयेंकरुन । <br>
मनुष्यांची मैत्री साधून । नगरांत हिंडूं लागले ॥ १३० ॥ <br>
बकासुराचे नवद्वारीं । रक्त वाहत पृथ्वीवरी । <br>
प्रेत ओढून एकचक्रनगरीं । महाद्वारीं टाकिलें ॥ १३१ ॥ <br>
भीमें करपाद प्रक्षालून । त्रिपदेचा जप करुन । <br>
येऊन वंदी मातृचरण । बंधुवर्गा भेटला ॥ १३२ ॥ <br>
घरच्या गृहस्थासी सांगत । कोठें स्वामी प्रकटों नेदीं मात । <br>
तों जाहला प्रभात । नारी नर ऊठती ॥ १३३ ॥ <br>
नगरद्वारीं पडिलें प्रेत । लोक धांवत असंख्यात । <br>
समस्त जाहले आनंदभरित । म्हणे अद्‍भुत वर्तलें ॥ १३४ ॥ <br>
कोणें मारिला निशाचर । बोले एकचक्रींचा नृपवर । <br>
ज्याची पाळी त्यास विचार । कैसा जाहला पुसावा ॥ १३५ ॥ <br>
बोलावून पुसती ब्राह्मणा । येरु म्हणे मी घेऊन अन्ना । <br>
तो एक तपस्वी बलाढ्य जाणा । अवचित तेथें प्रकटला ॥ १३६ ॥ <br>
तेणें प्रोक्षून उदक । क्षणमात्रें मारिला बक । <br>
सवेंच गुप्त जाहला देख । मज देखतां राया तो ॥ १३७ ॥ <br>
तुम्हीं सुखी नांदावें सर्वत्रीं । राक्षस मारुनियां रात्रीं । <br>
प्रेत टाकिलें नगरद्वारीं । कळावया तुम्हांतें ॥ १३८ ॥ <br>
राजा म्हणे अत्यद्‍भुत । न कळे ईश्वराचें कर्तुत्व । <br>
असो ब्राह्मणास राव पूजित । विप्र विजयी म्हणोनियां ॥ १३९ ॥ <br>
द्विज परतोनि सदना जात । हर्षयुक्त जाहला बहुत । <br>
मग वैशंपायन म्हणत । परमाद्‍भुत चरित्र हें ॥ १४० ॥ <br>
ऐकतां वाचितां बकाख्यान । कुलीं राक्षसपीडा न होय पूर्ण । <br>
भूत पिशाच जाण । सर्वथाही न बाधिती ॥ १४१ ॥ <br>
पुढें कथा ऐका गहन । कोणी एक आला ब्राह्मण । <br>
कुंतीस रहावयालागून । ठाव मागे वस्तीसी ॥ १४२ ॥ <br>
मग धर्मराजें सन्मानून । राहविला तो ब्राम्हण । <br>
निशीमाजीं चरण । चुरित पार्थ तयाचे ॥ १४३ ॥ <br>
विप्रास पुसे अर्जुन । इकडे कोठवरी आहे गमन । <br>
तो म्हणे पृषदपुत्र द्रुपद जाण । अहिक्षेत्रीं राज्य करी ॥ १४४ ॥ <br>
द्रुपदराजयाची कुमारी । याज्ञसेनी परम सुंदरी । <br>
जन्मली अग्निमाझारीं । अयोनिजा सुलक्षणा ॥ १४५ ॥ <br>
कुमार आणि कुमारी । प्रकटलीं होमामाझारीं । <br>
धर्म म्हणे ते अवसरीं । समूळ कथा सांगा हे ॥ १४६ ॥ <br>
विप्र म्हणे ऐका सादर । द्रोणें गांजिला द्रुपदवीर । <br>
पांडवीं हरिलें राज्य समग्र । त्याच दुःखें आरंबळला ॥ १४७ ॥ <br>
राज्य सांडून लज्जित । वनीं हिंडतां नृपनाथ । <br>
गंगातीरीं अकस्मात । ऋषिमंडळी देखिली ॥ १४८ ॥ <br>
त्याहीमाजीं श्रेष्ठ द्विज । दोघे बंधु याज उपयाज । <br>
ज्यांचें अगाध तपस्तेज । महाराज तपस्वी ॥ १४९ ॥ <br>
ब्रह्मांड जाळील ज्यांचा विषाद । कृपालुत्वें देती सुरेशपद । <br>
ऋद्धिसिद्धी अगाध । दासी तिष्ठती जवळी पैं ॥ १५० ॥ <br>
वडील याज वसे वनांत । उपयाज आश्रमीं राहत । <br>
त्यासी द्रुपद लोटांगण घालित । बद्धहस्तें उभा पुढें ॥ १५१ ॥ <br>
उपयाज म्हणे पृषदनंदना । काय सांग तुझी वासना । <br>
म्हणे समरीं संहारील द्रोणा । ऐसा पुत्र देईं मज ॥ १५२ ॥ <br>
इंदिरा किंवा गौरी । जिच्या उपमेस न तुले निर्धारीं । <br>
ऐसी देईं एक कुमारी । पार्थास अंतुरी होईल ते ॥ १५३ ॥ <br>
पूर्ण होतां ऐशी वासना । अर्बुदसंख्या देईन धना । <br>
यावरी आवडेल जें मना । ते वासना पुरवीन तुझी ॥ १५४ ॥ <br>
एकवर्षपर्यंत । सेवा करी द्रुपद अत्यंत । <br>
याज उपयाज प्रसन्न होत । म्हणती इच्छित दिधलें ॥ १५५ ॥ <br>
सर्वसामग्री घेऊनी । वना आली द्रुपदपत्‍नी । <br>
हवनद्रव्य ते क्षणीं । उपयाजें मंत्रविलें ॥ १५६ ॥ <br>
याज ऋषि करित हवन । पूर्णाहुती होतां जाण । <br>
कुमार निघाला धृष्टद्युम्न । हेमकवचमंडित ॥ १५७ ॥ <br>
किरीटकुंडलांसहित । जैसा उगवला बालादित्य । <br>
दिव्य खड्गें हस्त मंडित । रथासहित निघाला ॥ १५८ ॥ <br>
तों वेदीमधून ते अवसरीं । निघाली अकस्मात कुमारी । <br>
पुरंदरवनिता न पावे सरी । प्रत्यक्ष निर्धारीं अपर्णा ते ॥ १५९ ॥ <br>
ते नीलोत्पलदलवर्णी । ओतिली इंद्रनील गाळूनी । <br>
अंगाचा सुवास धांवे वनीं । क्रोश एक निर्धारे ॥ १६० ॥ <br>
दिव्य हिरे झळकती । तैशा लखलखती दंतपंक्ती । <br>
सुवासाकारणें धांवती । मिलिंदचक्रें त्या ठायां ॥ १६१ ॥ <br>
ऐसी प्रकटतां याज्ञसेनी । गर्जली तेथें आकाशवाणी । <br>
सकल स्त्रियांची स्वामिणी । मनुष्यलोकीं अवतरली ॥ १६२ ॥ <br>
इच्या योगे क्षत्रियांस अंत । हे भूभार उतरील समस्त । <br>
साह्य हीस श्रीभगवंत । प्रज्ञावंत पुरुष इचे ॥ १६३ ॥ <br>
पुत्र जाहला जो तुजलागूनी । तो द्रोणास मारील समरांगणी । <br>
ऐसें ऐकतां द्रुपदाचे मनीं । परमानंद जाहला ॥ १६४ ॥ <br>
बोलिल्याहूनि चतुर्गुणीं । याज उपयाज गौरविले दोन्ही । <br>
कुमार कुमारी सवें घेऊनी । राजा आला स्वनगरा ॥ १६५ ॥ <br>
उपवर जाहली पांचाली । द्रुपद सचिंत हृदयकमलीं । <br>
मग अर्जुनासी द्यावी ते बाळी । नेम केला राजेंद्रें ॥ १६६ ॥ <br>
पांडव जोहरांत दग्ध जाहले । द्रुपदें जेव्हां कर्णीं ऐकिलें । <br>
शोकसमुद्रीं पेणेम केलें । श्वासोच्छ्वास टाकोनि ॥ १६७ ॥ <br>
पांचाली देखोन सुंदर । मागो येती बहुत नृपवर । <br>
परि अर्जुनावीण वर । मना नये नृपाच्या ॥ १६८ ॥ <br>
पुरोहित सांगती मात । पांडव वांचले जोहरांत । <br>
ऐसें ऋषि बोलती ध्वनित । सत्य मिथ्या नेणवे ॥ १६९ ॥ <br>
संशयी पडला नृपनाथ । मग विचार करी मनांत । <br>
घोषें मही गाजवूं समस्त । स्वयंवर आहे म्हणोनियां ॥ १७० ॥ <br>
जरी पांडव असती निर्धारीं । तरी प्रकटतील स्वयंवरी । <br>
पार्थास हे नोवरी । द्यावी हा कृतनिश्चय ॥ १७१ ॥ <br>
श्रृंगारिलें पांचालनगर । अमरावतीहूनि सुंदर । <br>
मिळाले पृथ्वीचे नृपवर । सकल ऋषीश्वर चालिले ॥ १७२ ॥ <br>
छप्पन्नकोटि यादवांसहित । आला तेथे रुक्मिणीकांत । <br>
कौरव पातले समस्त । दुर्योधनकर्णासहित पैं ॥ १७३ ॥ <br>
पांडव आहेत कीं मृत्यु पावले । हें ईश्वरी कर्तृत्व न कळे । <br>
द्रुपदाचें चित्त व्याकुल जाहलें । तयां कारणें तत्वतां ॥ १७४ ॥ <br>
द्रौपदीचे पाठीं कोण बसेल । कोणा सभाग्यास माळ घालील । <br>
तो महोत्साह पहावया उतावीळ । मी जतसें त्वरेनें ॥ १७५ ॥ <br>
राजा वांटील बहुत धन । दरिद्र माझें होईल विच्छिन्न । <br>
तुम्ही पांचही बंधु सहस्त्रकिरण । केवळ मज दिसतसां ॥ १७६ ॥ <br>
मज वाटतें मनांत । तुम्ही स्वयंवरा यावें तेथ । <br>
न कळे ईश्वरी घटित । तेथें काय वर्तेल तें ॥ १७७ ॥ <br>
शुद्धसप्तमी फाल्गुनमास । आजपासून सप्त दिवस । <br>
अर्जुन कळावया विशेष । पण केला पांचाळें ॥ १७८ ॥ <br>
लोहधनुष्य चढवून । मत्स्ययंत्रीं भेदावा बाण । <br>
नलिकायंत्रामधून । लक्ष्यसंधान योजावें ॥ १७९ ॥ <br>
कुंतीस म्हणे गृहींची ब्राह्मणी । तुझिया तिसर्‍या पुत्रालागूनी । <br>
मज वाटतें वरील याज्ञसेनी । सकल रायांदेखतां ॥ १८० ॥ <br>
उदयाद्रीवरी आलें रविचक्र । बोलतां निशा सरली समग्र । <br>
आज्ञा मागोनि तो विप्र । पांचालपुराप्रति गेला ॥ १८१ ॥ <br>
पांडवांसी म्हणे वसुदेवभगिनी । आता निगावें येथूनी । <br>
बक मारिला ये स्थानीं । बहुत दिवस न रहावें ॥ १८२ ॥ <br>
शत्रूंलागीं प्रकटेल मात । पांचालनगरा जावें त्वरित । <br>
मग गृहस्वामीसी पुसोनि प्रेमयुक्त । साही जणें निघालीं ॥ १८३ ॥ <br>
परम निर्भय मनांत । रात्रंदिवस पंथ चालत । <br>
भीमस्कंधीं पृथा विराजत । जेवी नंदीवरी अपर्णा ॥ १८४ ॥ <br>
सायंकालीं चालिले संध्या सारुन । तों उगवला रोहिणीरमण । <br>
अर्धरात्री होतां जाण । शीतकिरण मावळला ॥ १८५ ॥ <br>
काळपुरुषें कृष्णकांबळी । ब्रह्मांडावरी घातली । <br>
की नक्षत्रमुक्ताजाळी लेइली । आकाशदेवी नावेक ॥ १८६ ॥ <br>
ब्रह्मांडकरंडीं भरलें काजळ । तें विश्वलोचनीं लेऊनि उरलें पुष्कळ । <br>
कीं मायामोहें सबळ । अंध केलें जननेत्रां ॥ १८७ ॥ <br>
तैलकाष्ठीं दीपिका तेथ । पुढें पाजळोन चाले पार्थ । <br>
त्या प्रकाशें सर्व चालत । तों जाह्नवी वाटे लागली ॥ १८८ ॥ <br>
अंगारपर्ण गंधर्वपती । स्त्रियांसमवेत नग्न रात्रीं । <br>
स्वेच्छें जलक्रीडा खेळती । शब्द करिती कौतुकें ॥ १८९ ॥ <br>
मार्गीं जातां पांडव । तों उग्र वचन बोले गंधर्व । <br>
सरा माघारे सर्व । नातरी दंडीन स्वहस्तें ॥ १९० ॥ <br>
दिवसा मनुष्यांचा संचार । रात्री यक्ष गंधर्व निशाचर । <br>
आपले प्राण रक्षूनि व्यग्र । पळा आतां माघारे ॥ १९१ ॥ <br>
पार्थ देत प्रतिवचन । पामरा भूमीवरी मनुष्यगमन । <br>
यक्षराक्षसांसी गगन । शून्यपंथ नेमिला ॥ १९२ ॥ <br>
सुरगंगा भागीरथी । सव्यगमनार्ह अहोरात्रीं । <br>
तूं तस्कर बैसलास पंथीं । सोडीं मार्ग जाऊं दे ॥ १९३ ॥ <br>
गंधर्व रथीं बैसोन । पार्थावरी टाकिले सहस्त्र बाण । <br>
मग अग्न्यस्त्र श्वेतवाहन । सोडिता झाला ते वेळे ॥ १९४ ॥ <br>
रथ अश्व गेले जळोन । खालीं पडला अंगारपर्ण । <br>
अर्जुनें केशीं धरुन । खड्ग ओढिलें वधावया ॥ १९५ ॥ <br>
गंधर्वस्त्री मुख्य कुंभिनी । धांवोनि लागे धर्माचे चरणीं । <br>
म्हणे पवित्र शिरोमणी । पतिदान देईं आम्हांतें ॥ १९६ ॥ <br>
धर्मे अर्जुनास बोधून । सोडविला अंगारपर्ण । <br>
तो स्त्रियांसमवेत कर जोडून । स्तुतिवादें गर्जतसे ॥ १९७ ॥ <br>
मी कुबेरमित्र जाण । हें वन माझें क्रीडास्थान । <br>
अंतर पडलें मजपासून । रात्रीमाजी न कळतां ॥ १९८ ॥ <br>
आतां मज स्वरुप कळलें । नारदें मज पूर्वीं सांगितलें । <br>
कुरुकुलीं अवतरले । पंचावतार देवांचे ॥ १९९ ॥ <br>
आजपासोनि अंगारपर्ण । सोडून दिधलें हें अभिधान । <br>
चित्ररथ हें येथून । लोकत्रयीं प्रकटेल ॥ २०० ॥ <br>
तरी हें अग्न्यस्त्र देईं मज । मी चाक्षुषी विद्या समर्पीन तुज । <br>
नर ऋषि सुरराज । त्यांसी विद्या दुर्लभ हे ॥ २०१ ॥ <br>
जें जें कौतुक जेथें पाहीं । तें तें विलोकावें बैसले ठायीं । <br>
हे विद्या द्वादशवर्षें पढतांही । शिष्या सहसा नाकळे ॥ २०२ ॥ <br>
पार्था तुझी बुद्धि तीक्ष्ण । आतांचि तुज शिकवीन । <br>
चंद्रें विश्वावसूलागून । विद्या दिधली पूर्वीं ही ॥ २०३ ॥ <br>
विश्वावसूनें मज । उपदेशिली सतेज । <br>
पार्थ म्हणे अग्न्यस्त्र तेजःपुंज । बृहस्पति सांगे भारद्वाजा ॥ २०४ ॥ <br>
भारद्वाज अग्निवेशा देत । अग्निवेश द्रोणास सांगत । <br>
द्रोणाचार्य कृपावंत । तेणें मज हें दिधलें ॥ २०५ ॥ <br>
अग्न्यस्त्र गंधर्व आकळी । चाक्षुषी विद्या पार्थ कवळी । <br>
आणिक गंधर्व ते वेळीं । उचित देत पांडवां ॥ २०६ ॥ <br>
वृत्रासुराचा हस्ती । वज्रें छेदितां अमरपती । <br>
वज्रधारेचीं खंडें निश्चिती । परमतेजाळ उडालीं ॥ २०७ ॥ <br>
त्याचे वज्रपाय तुरंग । मनोवेगी जाहले अभंग । <br>
इंद्रें मज दिधले सुरंग । पांचशत तेजस्वी ॥ २०८ ॥ <br>
ते मी तुम्हांस देईन । संतोष पावले पंडुनंदन । <br>
म्हणती आम्ही पावल्या स्वस्थान । मग धाडून देईजे ॥ २०९ ॥ <br>
आतां आम्ही गुप्त वनीं । नष्टचर्य भोगितो ये क्षणीं । <br>
स्वराज्यास गेलिया पुण्यखाणी । अश्व मागों पाठवूं ॥ २१० ॥ <br>
मग चित्ररथ गेला आज्ञा घेऊन । पुढें चालिले पंडुनंदन । <br>
लंघितां वनें गहन । तों वेदव्यास भेटला ॥ २११ ॥ <br>
साही जणें साष्टांग नमिती । वृक्षतलीं एकांतीं बैसती । <br>
वनपुष्पें फलें आणून प्रीतीं । जगदगुरु पूजिला ॥ २१२ ॥ <br>
मग बोले कृष्णद्वैपायन । पांचालपुरा तुम्ही जाऊन । <br>
द्रुपदसभेसी बैसोन । साधा कारण सर्वही ॥ २१३ ॥ <br>
पांचालीनें पंचभ्रतारां । पुर्वींच मागितलें पचंवक्त्रा । <br>
ते सती परमपवित्रा । भार्या होईल पांचांची ॥ २१४ ॥ <br>
मीही तेथें प्रकटेन । साधून देईन हें कारण । <br>
ऐसे बोलोन कृष्णद्वैपायन । अंतर्धान पावला ॥ २१५ ॥ <br>
पुढें आतां द्रौपदीस्वयंवर । कथा रसाळ सुरस फार । <br>
ऐकतां महापापांचा संहार । शत्रु समग्र नासती ॥ २१६ ॥ <br>
महाराज भारत ग्रंथ । प्रयाग तीर्थराज यथार्थ । <br>
भक्तिज्ञानवैराग्ययुक्त । वाहे निश्चित त्रिवेणी ॥ २१७ ॥ <br>
प्रेम हाचि माघमास । मुमुक्षु स्नाना लोटती तापस । <br>
दोषियां आणि अभाविकांस । बिंदु येथींचा स्पर्शेना ॥ २१८ ॥ <br>
पांडुरंगपुरविलासिया । ब्रह्मानंदा यतिवर्या । <br>
जगदगुरो पंढरीराया । पांडवजनपालका ॥ २१९ ॥ <br>
ब्रह्मानंद श्रीधरवरद । ठेविलें नांव सांभाळीं ब्रीद । <br>
पांडवप्रताप ग्रंथ विशद । शेवटासी पावविजे ॥ २२० ॥ <br>
सुरस पांडवप्रताप ग्रंथ । आदिपर्व व्यासभारत । <br>
त्यांतील सारांश यथार्थ । एकादशाध्यायीं कथियेला ॥ २२१ ॥ <br>
स्वस्ति श्रीपांडवप्रताप ग्रंथ । आदिपर्वटीका श्रीधरकृत । <br>
हिडिंबवध घटोत्कचजन्मसहित । बकासुरवध कथियेला ॥ २२२ ॥ <br>
इति श्रीधरकृतपांडवप्रतापादिपर्वणि एकादशोऽध्यायः ॥ ११ ॥ <br>
अध्याय अकरावा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>