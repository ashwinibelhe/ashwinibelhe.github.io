<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap39.htm">मागचा अध्याय</a>
</div>
<div class="nex">
<a href="pratap40.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकोणचाळिसावा </p><br>
<p class="hdr3">कृष्ण-शिष्टाई  </p><br>

<p class="ovi">
श्रीगणेशाय नम: ॥ <br>
जो इंदिरावर पद्यनेत्र ॥ जो सौंदर्यनभींचा अक्षय्य चंद्र ॥ <br>
भक्तकामकल्पद्रुम यादवेंद्र ॥ कौरवसभेस विराजे ॥ १ ॥ <br>
शिष्टाई करूं आला श्रीकरधर ॥ हें ऐकोन नारदादि ऋषीश्वर ॥ <br>
सभेस पातले समग्र ॥ ते पूजिले धृतराष्ट्रे ॥ २ ॥ <br>
नवग्रहांत वासरमणी ॥ तेवीं सभेत शोभे चक्रपाणी ॥ <br>
कर्ण दुर्योधन एकासनीं ॥ बैसती परम प्रीतीनें  ॥ 1३ ॥ <br>
श्रीकृष्णाजवळ बैसला विदुर ॥ जेवीं शक्रासमीप अंगिरापुत्र ॥ <br>
भीष्म द्रोण गौतमकुमार ॥ गुरुतनुज बैसला ॥ ४ ॥ <br>
मेघगंभीरगिरा गर्जोन ॥ धृतराष्ट्रास म्हणे जगज्जीवन ॥ <br>
सकळ राजे शल्यादिकरून ॥ तटस्थ होऊन ऐकती ॥ ५ ॥ <br>
पांडव कौरव बंधू प्रसिद्ध ॥ त्यांमध्यें पडला जो विरोध ॥ <br>
तों दूर करून विषाद ॥ कुरुकुळ रक्षावें ॥ ६ ॥ <br>
तूं वडील सर्वांस निर्धारीं ॥ न ऐकती त्यांस दंड करीं ॥ <br>
तुझे पुत्र तूं शिकवून आवरीं ॥ पांडव आणितों मी आतां ॥ ७ ॥ <br>
टाकोन कुटिलता कपट सकळ ॥ स्नेह वाढवावा एथून सबळ ॥ <br>
स्तुतिवाद बोलतां निर्मळ ॥ निंदा मागील सहज विरे ॥ ८ ॥ <br>
पांडव बळकट स्वशक्तीं ॥ धर्मनीति न सांडिती ॥ <br>
ऐक वृद्धा कुरुकुलनृपति ॥ कुळ रक्षीं आपुलें ॥ ९ ॥ <br>
निर्दोष यश पदरीं घेईं ॥ पांचही पार्थ समजावीं लवलाहीं ॥ <br>
तुझे आज्ञेने वनवास तिहीं ॥ त्रयोदश वर्षें पैं केला ॥ १० ॥ <br>
धर्में सांगितलें तुजलागून ॥ तूं मायबाप गुरु आम्हां पूर्ण ॥ <br>
निजपुत्रांस शिकवून ॥ आपणाजवळी ने आम्हां ॥ ११ ॥ <br>
श्रीरंग म्हणे अंबिकानंदना ॥ चित्त देई माझिया वचना ॥ <br>
तव पुत्रांचे अन्याय नाना ॥ मागील सर्व क्षमा केले ॥ १२ ॥ <br>
राजसूययज्ञीं तिहीं सहज ॥ जिंकिले पृथ्वीचे भूभुज ॥ <br>
पंडुनृपें पूर्वी राज्य ॥ गजपुरींचें केलें असे ॥ १३ ॥ <br>
परदारा आणि परधन ॥ येथें कदा न ठेविजे मन ॥ <br>
वेदमर्यादा नुल्लंघावी पूर्ण ॥ प्राणांतही जाहलिया ॥ १४ ॥ <br>
सदा सेवावे संतसज्जन ॥ गुरुभजनीं सावधान ॥ <br>
दूरी त्यागावे दुर्जन ॥ त्यांचें अवलोकन न करावें ॥ १५ ॥ <br>
साधुसंत गोब्राह्मण ॥ ह्यांचें करावें प्रतिपालन ॥ <br>
सकल दुष्टांस दवडून ॥ स्वधर्म पूर्ण रक्षावा ॥ १६ ॥ <br>
जरी क्लेशकाळ पातला बहुत ॥ तरी धैर्य न सांडावें यथार्थ ॥ <br>
गुरुभजन पुण्यपंथ ॥ न सोडावा सर्वथा ॥ १७ ॥ <br>
साधूंचा न करावा मानभंग ॥ भगवद्भजनीं झिजवावे अंग ॥ <br>
टाकून सकळ कुमार्ग ॥ सन्मार्गेंच वर्तावे ॥ १८ ॥ <br>
कथा कीर्तन पुराणश्रवण ॥ काळ क्रमावा येणेकरून ॥ <br>
आपुला वर्णाश्रमधर्म पूर्ण ॥ सहसाही न सांडावा ॥ १९ ॥ <br>
ऋषींचे आशीर्वाद घ्यावे ॥ वर्म कोणाचें न बोलावें ॥ <br>
विश्व हें अवघें पहावें ॥ आत्मरूप केवळ ॥ २० ॥ <br>
सत्संग धरावा आधीं ॥ नायकावी दुर्जनाची बुद्धी ॥ <br>
कामक्रोधादिक वादी ॥ दमवावे निजपराक्रमें ॥ २१ ॥ <br>
मी जाहलों सर्वज्ञ ॥ हा न धरावा अभिमान ॥ <br>
विनोदेंही पराचें छळण  ॥ न करावें कदाही ॥ २२ ॥ <br>
शमदमादिक साधनें ॥ दूर न करावीं साधकानें ॥ <br>
जन जाती जे आडवाटेनें ॥ त्यांसी सुमार्ग दाविजे ॥ २३ ॥ <br>
क्षणिक जाणोनि संसार ॥ सोडावा विषयांवरील आदर ॥ <br>
सद्‌गुरुवचनीं सादर ॥ चित्त सदा रक्षावें ॥ २४ ॥ <br>
शोकमोहांचे चपेटे पूर्ण ॥ अंगीं आदळती येऊन ॥ <br>
विवेकाचें ओढण करून ॥ ज्ञानशस्त्रें परजावें ॥ २५ ॥ <br>
काम क्रोध मद मत्सर ॥ हे गृहात येऊं न द्यावे तस्कर ॥ <br>
आयुष्य क्षणिक जाणोन साचार ॥ सारासार विचार करावा ॥ २६ ॥ <br>
दैवें भाग्य आलें थोर ॥ त्याचा गर्व न धरावा अणुमात्र ॥ <br>
अथवा एकदांच गेलें समग्र ॥ तरी धीर न सांडावा ॥ २७ ॥ <br>
ज्या गोष्टीनें अनर्थ होय ॥ आपलें कुळ पावे क्षय ॥ <br>
ते गोष्टी चतुरवर्य ॥ मान्य कदा न करिती ॥ २८ ॥ <br>
हातींचें टाकून सुवर्ण ॥ कां बळेच घ्यावें शेण ॥ <br>
गोड शर्करा ओसंडून ॥ राख कां मुखीं घालावी ॥ २९ ॥ <br>
मुक्ता टाकोन सुंदर ॥ कां पदरीं बांधावे कंकर ॥ <br>
ओसंडून केळें सुंदर ॥ अर्कफळें कां भक्षावीं ॥ ३० ॥ <br>
टाकोनियां शुद्ध पंथ ॥ आडमार्गें जो गमन करित ॥ <br>
त्यास अपाय येतील यथार्थ ॥ यासी संदेह नसेची ॥ ३१ ॥ <br>
सर्वाशी विरोध करून ॥ आपुलें व्हावें म्हणे कल्याण ॥ <br>
तों अनर्थी पडेल पूर्ण ॥ यासी संदेह नसेची ॥ ३२ ॥ <br>
वेदशास्त्रीं जें अनुचित ॥ तेथें बळेच घाली चित्त ॥ <br>
तेणें आपआपणा केला घात ॥ यासी संदेह नसेची ॥ ३३ ॥ <br>
परस्त्रियांचा अभिलाष ॥ महापुरुषास ठेवणें दोष ॥ <br>
बलवंताशीं बांधणें कांस ॥ मग अनर्थासी काय उणें ॥ ३४ ॥ <br>
महासर्प उसां घेऊनी ॥ केवि निजेल सुखशयनीं ॥ <br>
बळेच गृहास लावितां अग्नी ॥ मग अनर्थासी काय उणें ॥ ३५ ॥ <br>
विवेक सद्‌बुद्धीच्या बळें ॥ अनर्थ तितका टाळावा कुशळें ॥ <br>
संतवचनें प्रांजळें ॥ हृदयीं दृढ धरावीं ॥ ३६ ॥ <br>
परद्रव्याचा अभिलाष ॥ जाणून प्राशन करणें विष ॥ <br>
परनिंदा परद्वेष ॥ करितां अनर्थासी काय उणें ॥ ३७ ॥ <br>
पाषाण बांधोन हृदयीं ॥ उडी घातली महाडोहीं ॥ <br>
अहिमुखीं हस्त घालितां पाहीं ॥ मग अनर्थास काय उणें ॥ ३८ ॥ <br>
नर तोच पुरुषार्थी जाण ॥ परसती आणि परधन ॥ <br>
एथें जो कदा न घाली मन ॥ तोच धन्य शास्त्र म्हणे ॥ ३९ ॥ <br>
मानससरोवरींचा राजहंस पाहीं ॥ कदा न राहे उलूकगृही ॥ <br>
कल्पद्रुमींचा विहंगम सहसाही ॥ बाभुळेवर न बैसे ॥ ४० ॥ <br>
सुधारस त्यजून निर्मळ ॥ कोणास आवडे हालाहल ॥ <br>
सांडून उत्तम तंडुल ॥ सिकता कां हो शिजवावी ॥ ४१ ॥ <br>
क्षीराब्धीमाजी जो राहणार ॥ त्यास नावडे दग्धकांतार ॥ <br>
सदाचारवृत्ति नर ॥ हिंसकसदनीं न राहे ॥ ४२ ॥ <br>
अंतरीं जाणोनि यथार्थ ॥ अन्यथा बळेंच प्रतिपादित ॥ <br>
न करावें तें हटें करित ॥ तरी अनर्थ जवळी आला ॥ ४३ ॥ <br>
ऐक नीति कौरवेश्वरा ॥ बळेंचि कां आणितां अनर्थ घरा ॥ <br>
हिरे सांडून गारा ॥ संग्रहितां काय सार्थक ॥ ४४ ॥ <br>
कल्पदुम उपटून ॥ कां वाढवितां कंटकवन ॥ <br>
राजहंस दवडून ॥ दिवाभीते कां पाळिता ॥ ४५ ॥ <br>
सुधारस ओसंडून देख ॥ कांजी पितां काय सार्थक ॥ <br>
सुरभि दवडून सुरेख ॥ अजा कासया पाळावी ॥ ४६ ॥ <br>
वृंदावन वरी चांगलें ॥ परी आत कालकूट भरलें ॥ <br>
तें न सेवावे कदाकाळें ॥ विवेकियानें सहसाही ॥ ४७ ॥ <br>
फणसफळाचे फळासमान ॥ कनकफळही दिसे पूर्ण ॥ <br>
परी तें भुलीस कारण ॥ विवेकियानें त्यजावें ॥ ४८ ॥ <br>
श्रीरंगाचीं सारवचनें ॥ जी विवेकनभींची उडुगणें ॥ <br>
सद्‌बुद्धिसागरींचीं तीं रत्‍नें ॥ दुर्योधनें उपेक्षिलीं ॥ ४९ ॥ <br>
कमलपत्राक्ष कृपाघन ॥ वर्षला स्वातींचा पर्जन्य ॥ <br>
परी पालथा घट दुर्योधन ॥ बिंदुमात्र आत न सांचे ॥ ५० ॥ <br>
शब्दामृत वर्षला कृष्णचंद्र ॥ जेणें निवती भक्तचकोर ॥ <br>
दुर्योधन काक दुराचार ॥ त्यास ते गोष्टी कळेना ॥ ५१ ॥ <br>
कमलसुवास सुंदर ॥ परी काय घेऊं जाणे दर्दुर ॥ <br>
मुक्ताफलाचा आहार ॥ बक काय घेऊं जाणे ॥ ५२ ॥ <br>
कस्तुरीचा सुवास ॥ परी काय घेऊं जाणे वायस ॥ <br>
तत्त्वविचार मद्यपियास ॥ काय व्यर्थ सांगोनी ॥ ५३ ॥ <br>
आणोनियां केशर ॥ खर लेपिला अत्यादर ॥ <br>
परी त्यास न साजे अणुमात्र ॥ तैसा प्रकार हा जाणावा ॥ ५४ ॥ <br>
जन्मांधापुढें नेऊन ॥ व्यर्थ काय रत्‍नें ठेवून ॥ <br>
कीं उत्तम सुस्वर गायन ॥ बधिरापुढें व्यर्थ केलें ॥ ५५ ॥ <br>
पतिव्रतेचे धर्म सकळ ॥ जारिणीस काय सांगोनि फळ ॥ <br>
धर्मशास्त्रश्रवण रसाळ ॥ वाटपाड्यास कायसें ॥ ५६ ॥ <br>
गिरिमस्तकीं वर्षे जलधर- ॥ परी तेथें अणुमात्र न राहे नीर ॥ <br>
तैसा बोधिला अंधकुमार ॥ नव्हेच स्थिर बोध तेथें ॥ ५७ ॥ <br>
नित्य दुग्धें न्हाणिला वायस ॥ परी कदा नव्हे राजहंस ॥ <br>
कीं दह्यांमाजी कोळसा बहु दिवस ॥ ठेवितां उजळ नव्हेचि ॥ ५८ ॥ <br>
हरळ शिजविलें बहुकाळ ॥ परी कदा नव्हे मवाळ ॥ <br>
परीस नेऊन अमोल ॥ खापरासी घासिला ॥ ५९ ॥ <br>
षोडशोपचारे पूजिलें प्रेत ॥ तें जैसें सर्व गेलें व्यर्थ ॥ <br>
तैसा बोधिला कौरवनाथ ॥ परी तों नायके सर्वथा ॥ ६० ॥ <br>
निर्बळाहातीं दिधलें शस्त्र ॥ बोरीवर घातलें दिव्यवस्त्र ॥ <br>
कीं अत्यंत दिव्यमंत्र ॥ अपवित्रास सांगितला ॥ ६१ ॥ <br>
दुग्ध उकरडां ओतिलें ॥ कीं मसणीं मंडप दिधले ॥ <br>
कीं मृगमदें लेपिलें ॥ टोणग्याचों अंग जैसें ॥ ६२ ॥ <br>
सभेस बैसले ऋषीश्वर ॥ त्यांत बोलता जाहला रेणुकापुत्र ॥ <br>
जेणें धरणी हे सर्वत्र ॥ केली नि:क्षत्रिय जाण पां ॥ ६३ ॥ <br>
तों कल्याणराम होय बोलता ॥ पूर्वी दंभोद्धव राजा होता ॥ <br>
तेणें गर्व केला तत्त्वतां ॥ मीच योद्धा रणपंडित ॥ ६४ ॥ <br>
मृगयेस गेला तों नृपवर ॥ तों दृष्टीं देखिला तापसभार ॥ <br>
नमन न करितां तों पामर ॥ गर्वेकरून पुसतसे ॥ ६५ ॥ <br>
मज योद्धा दाखवा कोणी ॥ तों ऋषीं बोलिले तयेक्षणीं ॥ <br>
नरनारायण बदरीवनीं ॥ तप करिती तेथें जाई ॥ ६६ ॥ <br>
मग दळभाराशीं तों दुरात्मा ॥ आला नरनारायणाश्रमा ॥ <br>
म्हणे मागणें एक तुम्हां ॥ तेंचि सत्वर देइंजे ॥ ६७ ॥ <br>
अवश्य म्हणती नरनारायण ॥ तरी उठा युद्ध करा दोघेजण ॥ <br>
ते म्हणती सिद्ध करीं सकळ सैन्य ॥ शस्त्र धरून उभा ठाके ॥ ६८ ॥ <br>
सैन्यासह तों शतमूर्ख पूर्ण ॥ वर्षता जाहला असंख्य बाण ॥ <br>
नरे मुष्टिभर दर्भ घेऊन ॥ झुगारिले तयावरी ॥ ६९ ॥ <br>
त्रुटी न वाजतां साचार ॥ जाहला सर्व सैन्याचा संहार ॥ <br>
एकला उरला तों नृपवर ॥ शरण आला तयांसी ॥ ७० ॥ <br>
मग प्राणदान देऊन ॥ सोडिला तिहीं कृपा करून ॥ <br>
तेच हे नरनारायण कृष्णार्जुन ॥ अवतारपुरुष दोघेही ॥ ७१ ॥ <br>
आपुलें कल्याण इच्छितसां जर ॥ तरी त्यांशीं मैत्री करा सत्वर ॥ <br>
जो रथीं चढला नाहीं पार्थ वीर ॥ कपिवरध्वज प्रतापी ॥ ७२ ॥ <br>
सच्चिदानंद नीलगात्र ॥ अर्जुनापुढें शतपत्रनेत्र ॥ <br>
सारथ्य न करीं तंव सत्वर ॥ करा मैत्री त्वरेनें ॥ ७३ ॥ <br>
ऐसें बोलतो जामदग्न्य ॥ संतोषले सकळ संत सज्जन ॥ <br>
यावरी कण्वऋषि सज्ञान ॥ सुरस वचन बोलत ॥ ७४ ॥ <br>
गांडीव धनुष्य अक्षय्य भाते ॥ पूर्वी रचिले विष्णुसुतें ॥ <br>
ते प्राप्त जाहले पार्थातें ॥ पूर्वदत्तेंकरूनियां ॥ ७५ ॥ <br>
पंचदेवांचे अवतार ॥ हे पांचही पंडुपुत्र ॥ <br>
एक यमधर्म साचार ॥ लोकप्राणेश दूसरा ॥ ७६ ॥ <br>
तिसरा साक्षात पुरंदर ॥ दोघे जाण अश्विनीकुमार ॥ <br>
तेच हे पांच दिवाकर ॥ पंडुपुत्र जाण पां ॥ ७७ ॥ <br>
तरी दुर्योधना ऐक लवलाहीं ॥ उपलव्याप्रति तूंच जाई ॥ <br>
पांचही पार्थ घेऊन येई ॥ निर्मत्सर होऊनियां ॥ ७८ ॥ <br>
आणीकही बहु संतीं ॥ दुर्योधनास सांगितली नीती ॥ <br>
मग तों भृकुटीस घालोन आठी ॥ क्रोधें संतप्त बोलत ॥ ७९ ॥ <br>
मांडी थापटून सुयोधन ॥ बोले कर्णाकडे पाहोन ॥ <br>
कैंचा तूं आम्हां सांगसी ज्ञान ॥ तुंवा अनुष्ठान करावें ॥ ८० ॥ <br>
नारद म्हणे दुर्योधना ॥ शरण रिघे श्रीकृष्णचरणा ॥ <br>
आग्रह करितां विघ्ना ॥ वरपडा तूं होशील ॥ ८१ ॥ <br>
अंध म्हणत जगज्जीवना ॥ हा पुत्र माझें ऐकेना ॥ <br>
मदोन्मत्त नावरे कवणा ॥ दुष्टवचना बोलतो ॥ ८२ ॥ <br>
दुर्योधन म्हणे कृष्णासी ॥ तूं शिष्टाई करूं आलासी ॥ <br>
आमुचे घरीं न राहसी ॥ न जेविशी काय म्हणोनि ॥ ८३ ॥ <br>
त्यजोनियां भीष्म द्रोण ॥ माझें उपेक्षूनि सदन ॥ <br>
विदुर कुटिल दासीनंदन ॥ त्याचे गृहीं जेविलासी ॥ ८४ ॥ <br>
मग बोले राजीवनेत्र ॥ विदुराऐसा कोण पवित्र ॥ <br>
त्रिकालज्ञानी पंडित चतुर ॥ तयास शूद्र म्हणेल कोण ॥ ८५ ॥ <br>
भगवद्भक्तां अनन्यशरण ॥ तों शूद्र होत्साता परम पावन ॥ <br>
राक्षसांमाजी बिभीषण ॥ प्रल्‍हाद जाण दैत्यांत ॥ ८६ ॥ <br>
किरातामाजी गुहक प्रसिद्ध ॥ अंत्यजांमाजी धर्मव्याध ॥ <br>
सत्यतुलनी नामें शुद्ध ॥ वणिक भक्त जाहला ॥ ८७ ॥ <br>
श्रीधर म्हणे श्रोतयांला ॥ कलियुगीं अजामेळ चोखा भोळा ॥ <br>
कबीर प्रिय हा विठ्ठलाला ॥ नाहीं जातीवरी प्रमाण ॥ ८८ ॥ <br>
मज रिघाला जो अनन्यशरण ॥ तों शूद्र हो अथवा ब्राह्मण ॥ <br>
मज मुख्य भक्ति प्रमाण ॥ नाहीं कारण ज्ञातीसी ॥ ८९ ॥ <br>
अभक्त ब्राह्मण कपटी दुष्ट ॥ तों अंत्यजाहून पापी वरिष्ठ ॥ <br>
मम द्वेषी सर्वथा भ्रष्ट ॥ विटाळ त्याचा न व्हावा ॥ ९० ॥ <br>
विदुराचा बहुत आदर ॥ देखतां निवाले माझें अंतर ॥ <br>
भोजन गतजीर्णँ साचार ॥ आदर अजरामर असे पैं ॥ ९१ ॥ <br>
मम भक्तास ठेविशी दूषण ॥ कोणाचें कुळ निर्दोष जाण ॥ <br>
तूं निजकुळ पाहें विचारून ॥ बोलतां दारूण निंदा धडे ॥ ९२ ॥ <br>
उर्वशीगर्भसंभूत ॥ वसिष्ठ ब्रह्मपुत्र विख्यात ॥ <br>
परम तपें पावला ब्रह्मत्व ॥ जाती तेथें कायसी ॥ ९३ ॥ <br>
हरिणीगर्भापासून ॥ ऋष्यश्रृंग जाहला निर्माण ॥ <br>
जेणें दशरथाचा करून यज्ञ ॥ ख्याती केली त्रिभुवनीं ॥ ९४ ॥ <br>
धीवरीपासोनि जनन ॥ तों महाराज कृष्णद्वैपायन ॥ <br>
तुझे वडील तिघेजण ॥ त्याचे नंदन विचारीं हें ॥ ९५ ॥ <br>
विदुरासी लाविसी दोष ॥ तरी सत्वरचि पावसी नाश ॥ <br>
माझे बोल वाटती विष ॥ परी पुढें अमृतासमान ॥ ९६ ॥ <br>
औषध आधीं कडवट पूर्ण ॥ परी पुढें करी रोगहरण ॥ <br>
तैशी माझीं वचनें जाण ॥ दुःखमोचक सुयोधना ॥ ९७ ॥ <br>
जैशी नाबद साखर ॥ मुखीं घालितां खडखडे फार ॥ <br>
परी पुढें गोडी अपार ॥ वचनें साचार माझीं तैशीं ॥ ९८ ॥ <br>
तुरट वाटे आमलक ॥ परी पुढें गोडी अधिक ॥ <br>
तेवीं माझीं वचनें दुःखनाशक ॥ हृदयीं धरीं रे आवडीनें ॥ ९९ ॥ <br>
पिता पढवी पुत्रालागून ॥ त्यास तें वाटे विषासमान ॥ <br>
परी पुढें गोड अमृताहून ॥ महिमा जाण वाढे तेव्हां ॥ १०० ॥ <br>
सुपुत्रास दृष्टांत ॥ दीपाचा देती पंडित ॥ <br>
परी तों एकदेशी निश्चित ॥ प्रकाशत्वेंकरूनियां ॥ १०१ ॥ <br>
दीप क्षणोक्षणीं जाळी गुण ॥ सत्पुत्र करी सद्‌गुणवर्धन ॥ <br>
दीप स्नेह टाकी आटवून ॥ काळिमा लावी सर्वांसी ॥ १०२ ॥ <br>
सुपुत्रापासूनि निर्धारें ॥ सुटती बहुत स्नेहाचे झरे ॥ <br>
दीप स्थळ एकसरें ॥ चहूंकडे काळें करी ॥ १०३ ॥ <br>
हा बैसे जेथें तेथें सोज्ज्वळ ॥ यशाऐसें करी उज्ज्वळ ॥ <br>
दीप लागे तेथें जाळी सकळ ॥ सुपुत्र शीतळ सर्वांसी ॥ १०४ ॥ <br>
दीप पात्रास करी तप्त ॥ सुपुत्र सत्पात्रास निववित ॥ <br>
दीप पात्रा मेणी लावित ॥ कोणी न धरित हातीं तें ॥ १०५ ॥ <br>
हा आपलें स्ववंशपात्र ॥ उजळ करी सप्तगोत्र ॥ <br>
दीपास काजळी ये सत्वर ॥ उबारा निरंतर करीतसे ॥ १०६ ॥ <br>
दीपाची मैत्री क्षणैक पाहतां ॥ स्नेह सरतां न राहे तत्त्वतां ॥ <br>
जीवन वरी टाकितां ॥ तडतड न सोसे ॥ १०७ ॥ <br>
वायु लागतो किंचित ॥ डळमळोनि जाय क्षणांत ॥ <br>
सुपुत्र सर्वगुणीं भरित ॥ विपरीत नसे एकही ॥ १०८ ॥ <br>
दीपाचे पोटीं निपजावें रत्‍न ॥ तेथें काजळ होय कुलक्षण ॥ <br>
परी सुपुत्रापासून ॥ भक्त सज्ञान उपजे पैं ॥ १०९ ॥ <br>
तरी दीपासारिखाच दुर्जन ॥ क्षणोक्षणीं जाळित गुण ॥ <br>
स्नेह टाकी आटवून ॥ काळिमा लावी सर्वांसी ॥ ११० ॥ <br>
जेथें बैसे तेथें जाळित ॥ सत्पात्रास न करी तृप्त ॥ <br>
स्ववंशीं डाग लावित ॥ मेणी तेच अमंगळ ॥ १११ ॥ <br>
अखंड काळजी पोटांत ॥ नावडे जीवनशास्त्रार्थ ॥ <br>
बैसे तेथें उबारा करित ॥ न शके देखों कोणासी ॥ ११२ ॥ <br>
न सोसे सत्समागमवारें ॥ डळमळितां जाय त्वरें ॥ <br>
ऐकें दुर्योधना सादरें ॥ सुपुत्राची लक्षणें ही ॥ ११३ ॥ <br>
शरीर व्यर्थ प्राणाविण ॥ तारुण्याविण पंचबाण ॥ <br>
दयेविण व्यर्थ ज्ञान ॥ शांतिविण वैराग्य पैं ॥ ११४ ॥ <br>
संपत्ति व्यर्थ धर्माविण ॥ पंडिताविण सभा शून्य ॥ <br>
हरिणीविण व्यर्थ कानन ॥ दीपाविण सदन जेवीं ॥ ११५ ॥ <br>
वेदांतज्ञानावांचून ॥ कोरडी व्युत्पत्ति व्यर्थ शून्य ॥ <br>
कीं सत्पात्राविण दान ॥ स्नेहाविण बंधु जैसा ॥ ११६ ॥ <br>
जळाविण वापिका ॥ नृपाविण नगर देखा ॥ <br>
नासिकावांचून मुखा ॥ शोभा जैसी न येचि ॥ ११७ ॥ <br>
फळाविण तरुवर ॥ नामस्मरणाविण मंदिर ॥ <br>
तैसा सत्पुत्राविण पवित्र ॥ वंश सर्वथा नव्हेचि ॥ ११८ ॥ <br>
परमचतुर सुंदर ॥ मदनाऐसा व्हावा पुत्र ॥ <br>
जो प्रचंड प्रतापशूर ॥ ज्यासी जगत्रय धन्य म्हणे ॥ ११९ ॥ <br>
जैसी वेदाज्ञा प्रमाण ॥ तैसे वंदी मातृपितृचरण ॥ <br>
निजांगें सेवा करी अनुदिन ॥ तों पुत्र धन्य संसारीं ॥ १२० ॥ <br>
अपूर्व जी कां वस्त ॥ मातापित्यांस आणून देत ॥ <br>
जोडिलें द्रव्य न वंचित ॥ तों पुत्र धन्य संसारीं ॥ १२१ ॥ <br>
माझीं माता पिता वृद्ध केवळ ॥ वांचोत ऐशीच बहु काळ ॥ <br>
मानीं जैशी उमाजाश्वनीळ ॥ तों पुत्र धन्य संसारीं ॥ १२२ ॥ <br>
माता पिता गुरु देव ॥ येथें ज्याचा समान भाव ॥ <br>
नित्य नूतन आवडी अभिनव ॥ तों पुत्र धन्य संसारीं ॥ १२३ ॥ <br>
शुक्तिकेचे पोटीं मुक्ताफळ ॥ रंगागर्भी कर्पूर निर्मळ ॥ <br>
गिर्युदरीं हिरा तेजाळ ॥ तैसा सुपुत्र संसारी ॥ १२४ ॥ <br>
धन्य त्या पुत्राची जननी ॥ जिची कीर्ति मिरवे त्रिभुवनीं ॥ <br>
तेच सर्वैश्वर्यखाणी ॥ ऐसा पुत्र प्रसवे जे ॥ १२५ ॥ <br>
इतरा शूकरी श्वानी देखा ॥ अपवित्र त्या निपुत्रिका ॥ <br>
पुढें भोगितील महानरका ॥ नाहीं सुटका तयांसी ॥ १२६ ॥ <br>
माता पिता घाली बाहेरी ॥ श्वशुरवर्ग सांठवी घरीं ॥ <br>
जो स्त्रीलंपट दुराचारी ॥ त्याच्या भारें दुःखी धरा ॥ १२७ ॥ <br>
व्यर्थ काय करावे बहु सुत ॥ जैसे एकदांच पडती जंत ॥ <br>
तों परम अविचारी उन्मत्त ॥ त्याचे भारें दुःखी धरा ॥ १२८ ॥ <br>
दाराकुमारां सर्व देत ॥ मातापितयांस दरिद्र भोगवित ॥ <br>
कुशब्दबाणें हृदय भेदित ॥ त्याचे भारें दुःखी धरा ॥ १२९ ॥ <br>
आपुली वस्तु पिता मागे ॥ त्यावरी डोळे फिरवी रागें ॥ <br>
म्हणे मी काय तुमचें ऋण लागे ॥ त्याचे भारें दुःखी धरा ॥ १३० ॥ <br>
पिता सांगे हितावह बोधा ॥ म्हणे हा सन्निपात झाला वृद्धा ॥ <br>
हृदय पोळे ऐशा बोले शब्दा ॥ त्याचे भारें दुःखी धरा ॥ १३१ ॥ <br>
म्हणे पिता माझा शतमूर्ख ॥ त्याहून मी अधिक चतुर देख ॥ <br>
मातेस म्हणे करंटी शंख ॥ त्याचे भारें दुःखी धरा ॥ १३२ ॥ <br>
माता पिता दोघेजण ॥ मेलीं करितां अन्नअन्न ॥ <br>
मग करूं धांवे गयावर्जन ॥ त्याचे भारें दुःखी धरा ॥ १३३ ॥ <br>
असतां न बोले धड वचन ॥ करविलें नाहीं उदकपान ॥ <br>
मग लोकांस दावी करून तर्पण ॥ त्याचे भारें दुःखी धरा ॥ १३४ ॥ <br>
पूर्वी केला अपमान ॥ मग श्राद्धीं शतब्राह्मणभोजन ॥ <br>
लटके दावी लोकां रडोन ॥ त्याचे भारें दुःखी धरा ॥ १३५ ॥ <br>
पितृवचनीं उपजे त्रास ॥ कुशब्द बोले मातेस ॥ <br>
सद्‌गुरूशीं करी द्वेष ॥ त्याचे भारें दुःखी धरा ॥ १३६ ॥ <br>
पितृवचनीं मानी दुःख ॥ मातेस म्हणे कर्कशा देख ॥ <br>
स्त्रियेसी देत अत्यंत सुख ॥ तो अल्पायुष जाणिजे ॥ १३७ ॥ <br>
सत्पुरुषाची करी निंदा ॥ अपमानी जो ब्रह्मवृंदा ॥ <br>
विद्याबळें प्रवर्ते वादा ॥ तो अल्पायुष जाणिजे ॥ १३८ ॥ <br>
भक्त देखतां करी उपहास ॥ साधूंस लावी नसते दोष ॥ <br>
सद्‌गुरूहून म्हणे मी विशेष ॥ तो अल्पायुष जाणावा ॥ १३९ ॥ <br>
निंदी सदा तीर्थक्षेत्रें ॥ असत्य मानी हरिहरचरित्रें ॥ <br>
निंदी वेद पुराणें शास्त्रें ॥ तों अल्पायुष जाणावा ॥ १४० ॥ <br>
कायावाचामनें ॥ परपीडा हिंसा करणें ॥ <br>
भूतद्रोह करी जारणमारणें ॥ तों अल्पायुष जाणावा ॥ १४१ ॥ <br>
निंदी महापुरूषांचे ग्रंथ ॥ नसते काढी कुतर्कार्थ ॥ <br>
विद्यागर्वें सदा उन्मत्त ॥ तो अल्पायुष जाणावा ॥ १४२ ॥ <br>
माझे गुणानुवादाचें कीर्तन ॥ अव्हेरी जो न करी श्रवण ॥ <br>
टाकी विष्णुभक्ति उच्छेदून ॥ त्यास अर्धःपात सुटेना ॥ १४३ ॥ <br>
मी विष्णुभक्त मोठा ॥ म्हणोन निंदी नीलकंठा ॥ <br>
तपस्वी देखोन करी चेष्टा ॥ त्यासी अधःपात सुटेना ॥ १४४ ॥ <br>
म्हणवूनि शिवभक्त निर्मळ ॥ जो विष्णुनिंदा करी चांडाळ ॥ <br>
नसते कुमार्ग स्थापी खळ ॥ त्यास अधःपात सुटेना ॥ १४५ ॥ <br>
होतां साधूंचा अपमान ॥ संतोष वाटे मनांतून ॥ <br>
करी वृद्धांचें मानखंडन ॥ त्यास अधःपात सुटेना ॥ १४६ ॥ <br>
सभेमाजी दुरुक्ति बोले ॥ जेणें भल्याचें हृदय उले ॥ <br>
जे सदा मत्सरविष्ठेनें माखले ॥ त्यांसी अधःपात सुटेना ॥ १४७ ॥ <br>
निर्नासिक आरशात न पाहे ॥ तोंवरीच रूपाभिमान वाहे ॥ <br>
म्हणे माझ्या रूपास तुलना नये ॥ रतिवरही शोधितां ॥ १४८ ॥ <br>
असोत आतां हे बोल ॥ जो पितृवचन न करी सफळ ॥ <br>
तों अभागी केवळ ॥ महाखळ जाणावा ॥ १४९ ॥ <br>
ऐशीं दुर्जनांचीं लक्षणें ॥ म्हणोनि वर्जिलीं सज्जनें ॥ <br>
तयांसी रौरव वसतिस्थानें ॥ निर्मिलीं असती चंद्रार्कवरी ॥ १५० ॥ <br>
म्हणोन ऐकें दुर्योधना ॥ समजावीं जाऊन पंडुनंदनां ॥ <br>
घेऊन येई आपुले सदना ॥ धन्य त्रिभुवनामाजी म्हणती ॥ १५१ ॥ <br>
ते तुम्ही बंधू मिळोन ॥ जिंका उर्वी हे संपूर्ण ॥ <br>
तूं कर्ण शकुनि दुःशासन ॥ यांची बुद्धि ऐकू नको ॥ १५२ ॥ <br>
त्या भीमाचा पुरुषार्थ ॥ ऐकिला कीं तुवां अत्यद्‌भुत ॥ <br>
हिडिंब बक किर्मीर बळवंत ॥ कीचक शत मारिले ॥ १५३ ॥ <br>
एकल्या अर्जुने जाऊन ॥ अग्नीस दिधलें खांडववन ॥ <br>
एकलेनें केलें गोग्रहण ॥ द्रौपदी एकलेनें जिंकिली ॥ १५४ ॥ <br>
एकलेनें गंधर्वांपासून ॥ तुम्हां आणिलें सोडवून ॥ <br>
निवातकवच मारून ॥ शक्रादि देवां तोषविलें ॥ १५५ ॥ <br>
ऐसे ते बलसंपन्न ॥ त्यांसीं तुम्हीं सख्य करून ॥ <br>
आणावें गृहा बोलावून ॥ एक होऊन सुख भोगा ॥ १५६ ॥ <br>
भीष्म म्हणे सुयोधना ॥ चित्त देई श्रीकृष्णवचना ॥ <br>
घरा आणून पंडुनंदनां ॥ कुंभिनी सर्व जिंकावी ॥ १५७ ॥ <br>
बोलती शारद्वत द्रोण ॥ दुर्योधना तूं सुजाण ॥ <br>
न मोडीं भगवंताचें वचन ॥ कुलरक्षण करीं आतां ॥ १५८ ॥ <br>
विदुर म्हणे वडिलांचे वचना ॥ चित्त देई दुर्योधना ॥ <br>
मायबाप दोघांजणां ॥ वृद्धपणीं दुःख नेदीं ॥ १५९ ॥ <br>
युद्ध करूं नको यावरी ॥ दीन होतील धृतराष्ट गांधारी ॥ <br>
वृद्धपणीं कोणाचे द्वारीं ॥ लोळतील सांग पां ॥ १६० ॥ <br>
अंध पक्षी पक्षहीन ॥ तैशी दोघें होतील दीन ॥ <br>
तों धृतराष्ट बोले वचन ॥ ऐक चतुरा सुयोधना ॥ १६१ ॥ <br>
श्रीकृष्णाची पूजा करून ॥ रिघे तयास अनन्य शरण ॥ <br>
तुझी पाठी अर्जुनाहून ॥ रक्षील श्रीकृष्ण निर्धारे ॥ १६२ ॥ <br>
एकाचे खांदां एक हात घालून ॥ हिंडा कौरव पंडुनंदन ॥ <br>
एकचित्त मिळोन ॥ राज्य करा दोघेही ॥ १६३ ॥ <br>
श्रीकृष्णास म्हणे दुर्योधन ॥ तयांनीं राज्य हारविलें खेळोन ॥ <br>
पुढें करून तिहींच पण ॥ वनवासाप्रति गेले ॥ १६४ ॥ <br>
तूं त्यांचा पाठिराखा पाहीं ॥ आम्ही कवणासही भीत नाहीं ॥ <br>
तूं मजला ठायीं ठायीं ॥ भेडसाविशी कासया ॥ १६५ ॥ <br>
सुईच्या अग्रीं मृत्तिका जाण ॥ तितुकी नेदीं मी युद्धाविण ॥ <br>
माझी सेना पहा दारुण ॥ क्षणांत आटीन पांडवां ॥ १६६ ॥ <br>
पांडव अत्यंत बलहीन ॥ स्त्री गांजिली सभे आणून ॥ <br>
क्षत्रिय असते तरी रण ॥ तेच वेळे माजविते ॥ १६७ ॥ <br>
माझा अन्याय कांहीं ॥ मज सर्वथा वाटत नाहीं ॥ <br>
तुम्ही वृद्ध मिळून सर्वही ॥ मज कां देखों शकाना ॥ १६८ ॥ <br>
ऐसें ऐकतां वनमाळी ॥ आरक्तता नयनीं उदेली ॥ <br>
दुर्योधनास ते वेळीं ॥ बोलता जाहला श्रीवल्लभ ॥ १६९ ॥ <br>
अरे मूढा बुद्धिहीना ॥ तुझा अन्याय तुज वाटेना ॥ <br>
सभेस आणिली पांडवललना ॥ हा न्याय कीं अन्याय ॥ १७० ॥ <br>
विष घालून मारिला भीमसेन ॥ लाक्षागृहीं लाविला अग्न ॥ <br>
घोषयात्रेच्या मिषेकरून ॥ दरोडा घालूं पातलासी ॥ १७१ ॥ <br>
हा न्याय कीं अन्याय पाहीं ॥ साक्ष येते कीं तुझे हृदयीं ॥ <br>
जेव्हां एकाएकीं पडशी पाहीं ॥ राज्य ते समयीं देशील ॥ १७२ ॥ <br>
कपिवरध्वज देखशी नयनीं ॥ गांडीव ओढील पाकशासनी ॥ <br>
तेव्हां आपणचि देशील मेदिनी ॥ न मागतां पांडवांसी ॥ १७३ ॥ <br>
गदा घेऊन भीमसेन ॥ दुःशासनाचें हृदय करील चूर्ण ॥ <br>
शोषील कंठींचे रुधिर उष्ण ॥ राज्य जाण मग देशी ॥ १७४ ॥ <br>
भीष्म पहुडेल शरपंजरीं ॥ कर्णाचे शिर उडेल अंबरीं ॥ <br>
तेव्हां देशील हे सर्व धरित्री ॥ पंडुपुत्रांतें सहजची ॥ १७५ ॥ <br>
दुर्योधन आणि दशमुख ॥ देखिले अत्यंत शतमूर्ख ॥ <br>
गोग्रहण आणि वनभंग देख ॥ देखोन सावध न होती ॥ १७६ ॥ <br>
अनिवार अर्जुनाचे बाणीं ॥ देह ठेवाल जेव्हां धरणी ॥ <br>
मग आठवाल माझी वाणी ॥ प्राणत्याग कराल तेव्हां ॥ १७७ ॥ <br>
दुःशासन म्हणे दुर्योधना देख ॥ हे सभेचे सर्व जाहले एक ॥ <br>
अंध हा आमुचा जनक ॥ तोही मिळाला कृष्णाकडे ॥ १७८ ॥ <br>
मी तूं शकुनि आणि कर्ण ॥ चौघांस क्षणांत आकळून ॥ <br>
देतील पांडवां हातीं बांधोन ॥ हें वर्तमान दिसे पुढें ॥ १७९ ॥ <br>
क्रोधयुक्त दुर्योधन ॥ कालसर्पापरी क्षोभला दारुण ॥ <br>
आपुले दुर्जन संगे घेऊन ॥ सभेमधून ऊठला ॥ १८० ॥ <br>
गंगात्मज म्हणे हा चांडाळ ॥ कुल संहारिले येणें सकळ ॥ <br>
श्रीकृष्ण म्हणे हा बुडेल ॥ स्वकुलराज्यासमवेत ॥ १८१ ॥ <br>
हे चौघे दुर्जन बांधोन ॥ ठेवावे पांडवांपुढे नेऊन ॥ <br>
क्षत्त्यास म्हणे अंबिकानंदन ॥ जा सौबलीस घेऊन ये ॥ १८२ ॥ <br>
क्षण न लागतां गांधारी ॥ विदुरें आणिली सभेभीतरी ॥ <br>
दुर्योधन तिणें ते अवसरी ॥ माघारां आणिला सभेतें ॥ १८३ ॥ <br>
गांधारी म्हणे सुयोधना ॥ ऐक श्रीकृष्णाचिया हितवचना ॥ <br>
स्वकुल वांचवीं सुजाणा ॥ पंडुनंदनां बोलावूनी ॥ १८४ ॥ <br>
माझें न ऐकशी वचन ॥ तरी बंधूंसहित पावसी मरण ॥ <br>
माझे अन्यथा नव्हे भाषण ॥ आठविसी प्राण त्यागितां ॥ १८५ ॥ <br>
न मानिसी वडिलांचें वचन ॥ न रिघसी श्रीकृष्णास शरण ॥ <br>
तरी जय आणि कल्याण ॥ प्राप्त नाहीं तुम्हांसी ॥ १८६ ॥ <br>
अव्हेरून मातेचें वचन ॥ पुढती दुर्योधन जाय उठोन ॥ <br>
मिळोन चौघे दुर्जन ॥ गुज बोलती एकांतीं ॥ १८७ ॥ <br>
या कृष्णासीच धरून ॥ करावें एथें दृढ बंधन ॥ <br>
मग पांडव बलक्षीण ॥ शरण येतील आम्हांतें ॥ १८८ ॥ <br>
त्या चौघांचें अंतर्ज्ञान ॥ सात्यकीस कळलें वर्तमान ॥ <br>
जैसा तरु सुमनावरून ॥ चतुर नर ओळखिती ॥ १८९ ॥ <br>
चंचल दृष्टीवरून ॥ जाणिजे जार तस्करांचें चिन्ह ॥ <br>
कीं स्वाद घेतो रस पूर्ण ॥ चतुर जेविं ओळखे ॥ १९० ॥ <br>
कृतवर्म्यास सात्यकी सांगत ॥ सेना सिद्ध करीं तूं त्वरित ॥ <br>
सभाद्वार धरून समस्त ॥ चौघे दुर्जन धरितों मी ॥ १९१ ॥ <br>
धृतराष्ट भीष्म विदुर ॥ अवध्यांस कळला समाचार ॥ <br>
यावरी स्वर्धुनीपुत्र पुण्यपवित्र ॥ गर्जोनि बोले तेधवां ॥ १९२ ॥ <br>
घुंघुर्डें कोपोन म्हणत ॥ सगळाच ग्रासीन आतां पर्वत ॥ <br>
वृश्चिक स्वपुच्छें त्वरित ॥ ताडीन म्हणे खदिरांगारा ॥ १९३ ॥ <br>
हा श्रीकृष्ण तमालनील ॥ तोषलिया सर्व करी मंगल ॥ <br>
कोपल्या होय प्रलयानल ॥ भस्म करील ब्रह्मांड हें ॥ १९४ ॥ <br>
श्रीकृष्ण चंडांशु देख ॥ त्यास धरू पाहे दुर्योधन मशक ॥ <br>
श्रीरंग भुजंग भयानक ॥ त्यास हा मूषक आकळूं पाहे ॥ १९५ ॥ <br>
श्रीकृष्ण म्हणे दुर्योधना ॥ मशका दुर्जना खळा मलिना ॥ <br>
तुजसहित तुझी पृतना ॥ एथेंच जाळीन क्षणार्धें ॥ १९६ ॥ <br>
खद्योत आपुल्या तेजेंकरूनी ॥ पाडीन म्हणे वासरमणी ॥ <br>
कीं सिंहापुढे येऊनी ॥ मार्जारें उड्डाण मांडिलें ॥ १९७ ॥ <br>
रासभें ब्रिद बांधोन ॥ तुंबुरूपुढें मांडिलें गायन ॥ <br>
तैसा तूं दुर्योधन ॥ धरू इच्छिसी आम्हांतें ॥ १९८ ॥ <br>
धृतराष्ट म्हणे विदुरा ॥ आणीं त्या दुर्योधना पामरा ॥ <br>
तेणें धांवोन सत्वरा ॥ पित्याजवळी आणिला ॥ १९९ ॥ <br>
धृतराष्ट म्हणे दुर्योधन ॥ तुवां हें कर्म आणिलें मना ॥ <br>
तूं कृष्णमहिमा नेणसी दुर्जना ॥ महामलिना निष्ठुरा ॥ २०० ॥ <br>
जेणें बाळपणीं खेळतां खेळ ॥ दैत्य मारिले परम सबळ ॥ <br>
मुष्टिक चाणूर कंसादि शिशुपाळ ॥ संहारिले क्षणार्धें ॥ २०१ ॥ <br>
सत्रा वेळ जेणें जरासंध ॥ धरोनि बांधिला सुबद्ध ॥ <br>
भौमासुर मर्दिला प्रसिद्ध ॥ ललना षोडशसहस्त्र वरियेल्या ॥ २०२ ॥ <br>
स्वयंवरीं रुक्मिया विटंबून ॥ युद्धीं सोडिला जर्जर करून ॥ <br>
त्या श्रीकृष्णासीं द्वेष धरून ॥ तूं काय करिसी पामरा ॥ २०३ ॥ <br>
श्रीरंग म्हणे दुर्योधना ॥ सहपरिवारे ऊठ मलिना ॥ <br>
एकलाच मी एथें जाणा ॥ आटीन सर्वां क्षणार्धे ॥ २०४ ॥ <br>
श्रीकृष्णाकडे पाहे दुर्योधन ॥ तों स्वरूप देखिलें देदीप्यमान ॥ <br>
सकल देवताचक्र मिळोन ॥ अवयवरूपें राहिलें ॥ २०५ ॥ <br>
हस्ताचे ठायीं दिसे इंद्र ॥ अंतःकरणीं उभा उपेंद्र ॥ <br>
अहंकाररूपें रुद्र ॥ देदीप्यमान देखिला ॥ २०६ ॥ <br>
नेत्रीं दिसती द्वादश मित्र ॥ मनोरूप दिसे रोहिणीवर ॥ <br>
दंतदाढा सूर्यपुत्र ॥ सहपरिवारें दिसतसे ॥ २०७ ॥ <br>
मुखीं भासे प्रलयाग्न ॥ जिव्हारूप दिसे वरुण ॥ <br>
बुद्धीच्या ठायीं चतुरानन ॥ देदीप्यमान देखिला ॥ २०८ ॥ <br>
दुर्योधन पाहे न्यहाळून ॥ तों पाठीशीं उभे पंडुनंदन ॥ <br>
गांडीव गदा घेऊन ॥ भीमार्जुन सक्रोध ॥ २०९ ॥ <br>
छप्पन्नकोटी यादववीर ॥ साठ लक्ष कृष्णकुमार ॥ <br>
शस्त्रें घेऊन महापूर ॥ पाठीशीं उभे देखिले ॥ २१० ॥ <br>
एकादश रुद्र द्वादश मित्र ॥ अष्टौ लोकपाल त्रिदश समग्र ॥ <br>
गंधर्वासहित कुबेर ॥ उभे किन्नर शस्त्रांशीं ॥ २११ ॥ <br>
श्रीकृष्णाचे नेत्रांमधून ॥ ज्वाला निघती अतिदारुण ॥ <br>
झांकले सकळांचे नयन ॥ दुर्योधन मूर्छना पावला ॥ २१२ ॥ <br>
भीष्म द्रोण शारद्वत विदुर ॥ हेच पाहती स्वरूप सादर ॥ <br>
वरकडांचे झांकले नेत्र ॥ शक्ति न होय पहावया ॥ २१३ ॥ <br>
देव दुंदुभि वाजविती ॥ दिव्यपुष्यवर्षाव होती ॥ <br>
ऋषी कर जोडून उभे ठाकती ॥ स्तवन करिती वेदोक्त ॥ २१४ ॥ <br>
विदुरमुखें वर्तमान ॥ धृतराष्ट श्रवण करून ॥ <br>
उभा ठाकोन करीत स्तवन ॥ देई नयन मज हरि ॥ २१५ ॥ <br>
तुज पाहीन धणीभरी ॥ ऐसें ऐकतां कंसारी ॥ <br>
दिव्य नयन ते अवसरीं ॥ धृतराष्टस दिधले ॥ २१६ ॥ <br>
अंधत्व जाऊन उघडले नयन ॥ आश्चर्य करिती सभाजन ॥ <br>
धृतराष्ट पाहे विलोकून ॥ तेज अद्‌भुत मुकुंदाचें ॥ २१७ ॥ <br>
ज्या तेजामाजी निश्चितीं ॥ चंद्र सूर्य बुचकळ्या देती ॥ <br>
सहस्र चपळांचे भार लपती ॥ एकएका नखांकुरीं ॥ २१८ ॥ <br>
कोट्यनुकोटि मीनकेतन ॥ सांडणें होत नखांवरून ॥ <br>
मुकुटतेजेंकरून ॥ ब्रह्मांड हें उजळलें ॥ २१९ ॥ <br>
ऐसें धृतराष्टस दाखवून ॥ मागुती झांकिले त्याचे नयन ॥ <br>
जैसें ज्ञान प्रकटतां मायाऽवरण ॥ साधकांवरी बळें पडे ॥ २२० ॥ <br>
पूर्ववतजाहला जगन्नायक ॥ कृतवर्मा आणि सात्यकी देख ॥ <br>
त्यांचे कर धरून कमलोद्धवजनक ॥ तेथून उठोन चालिला ॥ २२१ ॥ <br>
नारदादि ऋषिजन ॥ तेथेंच पावले अंतर्धान ॥ <br>
एकचि कोल्हाळ जाहला पूर्ण ॥ बैसे श्रीकृष्ण रथावरी ॥ २२२ ॥ <br>
पृथेचे गृहा जाऊन ॥ सांगितलें सर्व वर्तमान ॥ <br>
म्हणे पांडवांहातीं अंधनंदन ॥ संहारितों यावरी ॥ २२३ ॥ <br>
खगवरकेतन यावरी ॥ गेला हस्तनापुरीबाहेरी ॥ <br>
दुर्योधनास ते अवसरीं ॥ धृतराष्ट क्रोधें बोलत ॥ २२४ ॥ <br>
पायीं ज्योतिर्लिंग ताडिलें ॥ कीं अमृतें संमार्जन केलें ॥ <br>
तैसें दुर्जना त्वां केलें ॥ गर्वमदेंकरूनियां ॥ २२५ ॥ <br>
असो भीष्म द्रोण शारद्वत ॥ गेले श्रीकृष्णास बोळवित ॥ <br>
चौघे वेगळे करोनि समस्त ॥ श्रीरंगामागे धांवती ॥ २२६ ॥ <br>
सकळांस म्हणे श्रीपती ॥ देखिली कीं येथींची रीती ॥ <br>
यावरी बोल नाहीं आम्हांप्रती ॥ साक्ष समस्तीं असावें ॥ २२७ ॥ <br>
दुर्योधनें पाठविला कर्ण ॥ नगराबाहेर गेला कृष्ण ॥ <br>
तेथें भीष्म द्रोण अवघे मिळोन ॥ विचार करिती काय पहा ॥ २२८ ॥ <br>
तों भीष्मद्रोणादि सर्व भूभुज ॥ यांस निरोप देत अधोक्षज ॥ <br>
कर्णास खुणावून यादवराज ॥ बैसवीत आपुले रथीं ॥ २२९ ॥ <br>
यावरी तों रुक्मिणीपती ॥ कर्णाशी विचार करील एकांतीं ॥ <br>
ते कथेची कौतुकरीती ॥ पुढील अध्यायीं परिसिजे ॥ २३० ॥ <br>
भारती कथा सुरस बहुत ॥ पंढरीनाथ पुरविता साहित्य ॥ <br>
परिसोत ज्ञानी पंडित ॥ अत्यादरेंकरोनियां ॥ २३१ ॥ <br>
पांडवप्रतापग्रंथ प्रयाग ॥ भक्ति ज्ञान आणि वैराग्य ॥ <br>
हेचि त्रिवेणी सांग ॥ प्रवाहरूपें जातसे ॥ २३२ ॥ <br>
प्रेममाघमासीं साचार ॥ एथें स्नानास येती सभाग्य नर ॥ <br>
स्नानदान करितां अपार ॥ भस्म होती पातकें ॥ २३३ ॥ <br>
अठरा पर्वांत साचार ॥ उद्योगपर्व सुरस फार ॥ <br>
बोलिला सत्यवतीकुमार ॥ वैशंपायनाचे मुखें ॥ २३४ ॥ <br>
या ग्रंथाचा कर्ता निश्चित ॥ स्वयें असे पंढरीनाथ ॥ <br>
तों जे जे शब्द सांगत ॥ ते ते एथें लिहिले म्यां ॥ २३५ ॥ <br>
तों सांगेल तेंच करावें ॥ बोलेल तेंच पत्रीं लिहावे ॥ <br>
तों न सांगे तरी बैसावें ॥ उगेंच लेखनी धरोनियां ॥ २३६ ॥ <br>
ब्रह्मानंदा पंढरीनाथ ॥ पुढें बोलवीं रसाळ कथा ॥ <br>
लोक वदती तुज तत्त्वतां ॥ श्रीधरवरद म्हणोनि ॥ २३७ ॥ <br>
आदिमध्यावसानीं अभंग ॥ अवघा तूंच श्रीरंग ॥ <br>
ब्रह्मानंदा अव्यंग ॥ श्रीधर बालक तुझें कीं ॥ २३८ ॥ <br>
स्वस्ति श्रीपांडवप्रताप ग्रंथ ॥ उद्योगपर्व व्यासभारत ॥ <br>
त्यांतील सारांश यथार्थ ॥ एकुणचाळिसाव्यात कथियेला ॥ २३९ ॥ <br>
इति श्रीधरकृतपांडवप्रतापे उद्योगपर्वणि एकोनचत्वारिंशोऽध्यायः ॥ ३९ ॥      <br>
अध्याय एकोणचाळीसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
