<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap22.htm">मागचा अध्याय</a>
</div>
<div class="nex">
<a href="pratap24.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय तेविसावा </p><br>
<p class="hdr3">वनवासातील सुरूवातींचे दिवस  </p><br>

<p class="ovi">
श्रीगणेशाय नम: ॥ <br>
भव पंकजोद्भव पाकशासन ॥ सदा वंदिती ज्याचे चरण ॥ <br>
चार सहा अष्टादश गुण ॥ ज्याचे वर्णिती सर्वदा ॥ १ ॥ <br>
जो यदुकुलतिलकावतंस ॥ आनकदुंदुभिमानसहंस ॥ <br>
लीलाविग्रही आदिपुरुष ॥ देवकीतनय जगदात्मा ॥ २ ॥ <br>
नंदहृदयारविंदमिलिंद ॥ निजभक्तचित्तचातकजलद ॥ <br>
भैमीनयनाब्जानंद ॥ प्रकाशक मित्र जो ॥ ३ ॥ <br>
भवगजविदारक कंठीरव ॥ मुचुकुंदोद्धारक रमाधव ॥ <br>
कंसचाणूरमर्दक करुणार्णव॥ अभिनव जलदवर्ण जो ॥ ४ ॥ <br>
उग्रसेनमानसविषादहरण ॥ शिशुपालांतक वृष्णिकुलभूषण ॥ <br>
अनंतकल्याणदायक पीतवसन ॥ शरणागतकुलिशपंजर जो ॥ ५ ॥ <br>
जननमरणविपिनकृशान ॥ दानवकुलराशिनिकृंतन ॥ <br>
नखमुकुरी ज्याचे मीनकेतन ॥ कोट्यनुकोटि बिंबले ॥ ६ ॥ <br>
मायाचक्रचालक पुराणपुरुष ॥ लावण्यामृतसागर मनोहरवेष ॥ <br>
सच्चिदानंद पंढरीश ॥ मधुमुरनरकभंजन जो ॥ ७ ॥ <br>
जो दशावतारचरित्रचालक ॥ तो हा पांडुरंग पांडवपालक ॥ <br>
पंडुस्नुषालज्जारक्षक ॥ लीलाकौतुक दावीतसे ॥ ८ ॥ <br>
भूवैकुंठ पांडुरंगनगर ॥ चंद्रभागा मानससरोवर ॥ <br>
राजहंस तूं श्रीधर ॥ अनुदार जगदात्मा ॥ ९ ॥ <br>
जो सत्यवतीहृदयरत्‍न ॥ वेदाब्जविकासक चंडकिरण ॥ <br>
साठ लक्ष श्लोक जाण ॥ जेणें निर्मिले अवलीलें ॥ १० ॥ <br>
जेथें लेखक परम चतुर ॥ जाहला महाराज नरकुंजर ॥ <br>
तेथील साहित्यरस अपार ॥ मानव केवीं वर्णूं शके ॥ ११ ॥ <br>
व्यासमति महारजतपर्वत ॥ वैशंपायना लाधला किंचित ॥ <br>
त्यांतील सारांश साहित्य ॥ अलंकार प्राकृत हें ॥ १२ ॥ <br>
आदिपर्व सभापर्व पूर्ण ॥ श्रीधरमुख निमित्त करून ॥ <br>
पांडुरंग रुक्मिणीजीवन ॥ ब्रह्मानंदें वदला हो ॥ १३ ॥ <br>
मागें सभापर्व संपलें ॥ पुढें वनपर्व आरंभिलें ॥ <br>
महापापें शूद्र सकळें ॥ श्रवणमात्रें दग्ध होती ॥ १४ ॥ <br>
कीं हें वनपर्व वसंतवन ॥ सप्रेम श्रोते वृक्ष सधन ॥ <br>
नवपल्लवीं विराजमान ॥ नवविध भजनें सफलित ॥ १५ ॥ <br>
सभापर्व संपतां ॥ शेवटीं वर्णिली सुरस कथा ॥ <br>
द्रौपदी सभेसी विटंबितां ॥ जगन्निवास पावला ॥ १६ ॥ <br>
पुढें अन्योन्य खूत खेळोन ॥ वना निघाले पृथानंदन ॥ <br>
विदुर कुंतीस घेऊन ॥ गजपुराप्रति पावला ॥ १७ ॥ <br>
यावरी कैशी कथेची रचना ॥ परीक्षितिसुत पुसे वैशंपायन ॥ <br>
माझे पूर्वज गेले वना ॥ ज्ञानसंपन्ना सांग कैसे ॥ १८ ॥ <br>
वैशंपायन म्हणे कुंभिनीनायका ॥ अष्टादशपर्वांची हे नौका ॥ <br>
व्यासवंशाची सुरेखा ॥ सर्वजनां आश्रय ॥ १९ ॥ <br>
हे यष्टि धरोनि हातीं ॥ सर्वदा जे मुक्त विचरती ॥ <br>
ते अडखळोनि न पडती ॥ भवगर्तेंत तत्त्वतां ॥ २० ॥ <br>
दोषपशू श्रृंगें उभारून ॥ सर्वथा न येती चवताळोन ॥ <br>
अज्ञानरजनींत रक्षी जाण ॥ अष्टादशपर्वयष्टि हे ॥ २१ ॥ <br>
असो वना निघाले पांडुनंदन ॥ सवें कृष्णभगिनी गुणनिधान ॥ <br>
मागून आला इंद्रसेन ॥ रथ घेऊन पांचही ॥ २२ ॥ <br>
इंद्रसेनासमवेत पूर्ण ॥ सेवक आले चौदा जण ॥ <br>
स्यंदनीं आरूढले पंडुनंदन ॥ तो प्रजा धांवोनियां येती ॥ २३ ॥ <br>
गजपुरांतून प्रजांचे भार ॥ निघाले तेव्हां अपार ॥ <br>
कीं प्रजासरितांचे पूर ॥ धर्मसमुद्राप्रति पावती ॥ २४ ॥ <br>
विचार करिती प्रजा समस्त ॥ कदा न राहवे गजपुरांत ॥ <br>
अरे हे भीष्म द्रोण वृद्ध बहुत ॥ अधर्मरत सर्वही ॥ २५ ॥ <br>
कपटद्यूत निर्मून ॥ लटिकेच जिकिले पंडुनंदन ॥ <br>
दुर्योधन दुर्जन अग्न ॥ वंशकानन जाळील ॥ २६ ॥ <br>
शकुनि दुःशासन कर्ण ॥ दुर्योधनाचे दुष्ट प्रधान ॥ <br>
त्यास दुष्टबुद्धि शिकवून ॥ अधिकाधिक खवळविती ॥ २७ ॥ <br>
धर्मसमागमेंकरून ॥ सुखें सेवू आम्ही कानन ॥ <br>
ऐसें बोलत प्रजाजन ॥ धर्माकडे धांवती ॥ २८ ॥ <br>
चार्‍ही वर्णांच्या प्रजा ॥ येऊन नमिती धर्मराजा ॥ <br>
आम्ही तुजसवें पंडुतनुजा ॥ वनवासालागीं येऊं ॥ २९ ॥ <br>
शिल्पशास्त्रीं जे परम सुजाण ॥ सूत्रधार लोहकर्मीं निपुण ॥ <br>
कनकालंकारीं निःसीम सुज्ञान ॥ ऐसे अपार पातले ॥ ३० ॥ <br>
ताम्र घडणार चतुर ॥ पाषाणमूर्ति कोरणार ॥ <br>
रत्‍नपरीक्षा करणारा ॥ आले सत्वर धर्मा पाशीं ॥ ३१ ॥ <br>
वणिज नाना वस्तुरक्षक ॥ कुंभकर्ते तैलकारक ॥ <br>
रजक रंगारी गौळी सकळिक ॥ धर्मदर्शना पातले ॥ ३२ ॥ <br>
साळी माळी सोनी चतुर ॥ दुसीभुसी नापिक अपार ॥ <br>
सुगंध तैल मृगमद केशर ॥ विक्रयकार धांवती ॥ ३३ ॥ <br>
व्यापारी धनधान्यरक्षक ॥ तडिदंबरे विणते परीक्षक ॥ <br>
किरात गुरव चिकित्सक ॥ धनिक व्यवहारी धांवती ॥ ३४ ॥ <br>
कृषिकारक खनक चित्रकार ॥ मातंग चर्मक अतिशूद्र ॥ <br>
धर्मदर्शनीं प्रेमा अपार ॥ धरूनि त्वरें धांवती ॥ ३५ ॥ <br>
असो सर्व प्रजा मिळोन ॥ धर्मापुढें करिती रोदन ॥ <br>
गजपुरीं राजा दुर्योधन ॥ वास आमुचेनि न करवे ॥ ३६ ॥ <br>
वना निघतां भूमिजारमण ॥ दुःखें व्याप्त पौरजन पूर्ण ॥ <br>
कीं आनकदुंदुभीचें हृदयरत्‍न ॥ जातां गौळी चरफडती ॥ ३७ ॥ <br>
तैसे पांडव निघतां वनांतरीं ॥ प्रजा बुडाल्या शोकसागरीं ॥ <br>
म्हणती धर्मात्मजा अवधारीं ॥ आम्ही गजपुरीं न राहों ॥ ३८ ॥ <br>
राजा केवळ रजनीचर ॥ प्रधान ते प्रत्यक्ष व्याघ्र ॥ <br>
ग्रामसिंह सेवक समग्र ॥ तरी प्रजा केंवि नांदती ॥ ३९ ॥ <br>
प्रजा रंजवी निरंतर ॥ तोचि म्हणावा राजेश्वर ॥ <br>
अनीतिदासीचा पदर ॥ ज्यासी न लागे कालत्रयीं ॥ ४० ॥ <br>
सत्कीर्तिधर्मपत्‍नीशीं रत ॥ निजप्राण ऐशा प्रजा पालित ॥ <br>
अधर्मपंकें ज्याचें चित्त ॥ न मळे निर्दोष सर्वदा ॥ ४१ ॥ <br>
सुहद प्रजा आणि भूसुर ॥ ज्याचें कल्याण चिंतिती अहोरात्र ॥ <br>
उभारिला यशध्वज जेवि चंद्र ॥ शरत्कालींचा निर्मल पै ॥ ४२ ॥ <br>
जो निश्चयांबरींचा ध्रुव पूर्ण ॥ अचल न चळे सत्यवचन ॥ <br>
जेणें स्वसत्तापट्टकूल नेसवून ॥ श्रृंगारिली कुंभिनी हे ॥ ४३ ॥ <br>
साधुसंग्रह दुष्टनिग्रह साचार ॥ शरणागतां कुलिशपंजर ॥ <br>
दानशस्त्रें दुःखदरिद्र ॥ निवटी सर्व याचकांचे ॥ ४४ ॥ <br>
दानधर्माचीं ओझीं फार ॥ नेता कंटाळती याचक विप्र ॥ <br>
दानमेघवृष्टीनें निर्धार ॥ याचकधूली आर्द्र झाली ॥ ४५ ॥ <br>
हर्षांकुरें पिकली अवनी ॥ प्रजेचा आनंद न माये गगनीं ॥ <br>
राजघनवाणी ऐकतां श्रवणीं ॥ मनमयूर नाचतसे ॥ ४६ ॥ <br>
या लक्षणीं मंडित तूं पंडुनंदन ॥ आम्हांस चिंतार्णवी लोटून ॥ <br>
त्वां सेवूं आदरिलें तपोवन ॥ आम्ही तुजविण दीन दिसों ॥ ४७ ॥ <br>
कपटद्यूतमेघें थोर ॥ तूं दृष्टी न पडसी धर्मचंद्र ॥ <br>
आम्ही प्रजा आर्त चकोर ॥ चिंताग्नींत पडियेलों ॥ ४८ ॥ <br>
निष्कलंक तूं शशांक शीतल ॥ वियोगराहूमध्यें सबळ ॥ <br>
त्रयोदशवर्षी शुद्ध मंडल ॥ वदनेंदु कधीं विलोकूं ॥ ४९ ॥ <br>
कपटद्यूतकेतूनें पूर्ण ॥ धर्म झांकला चंडकिरण ॥ <br>
तेरावे वर्षी मुक्तिस्नान ॥ तोंवरि उपोषण पडियेलें ॥ ५० ॥ <br>
त्रयोदश वर्षें क्रमोनि रजनी ॥ कईं उगवेल धर्मदिनमणी ॥ <br>
पौरजनवदनकमलिनी ॥ विकासती एकदांची ॥ ५१ ॥ <br>
मेघ ओळले पंडुनंदन ॥ कपटद्यूत हा प्रभंजन ॥ <br>
दूरी नेलें झडपोन ॥ जीवनेंविण सुकलों आम्ही ॥ ५२ ॥ <br>
पांचही पांडव राजहंस ॥ सांडवूनि गजपुर सरोवरमानस ॥ <br>
पाठविले कंटकवनास ॥ द्रौपदीसहित दुष्टांनीं ॥ ५३ ॥ <br>
असो ऐसा प्रजांचा प्रेमा ॥ ऐकतो स्नेह दाटला धर्मा ॥ <br>
म्हणे घोर विपिना जाणें आम्हां ॥ येणें तुम्हां नव्हे तेथें ॥ ५४ ॥ <br>
भीष्म द्रोण विदुर ॥ वडील प्रज्ञाचक्षु राजेंद्र ॥ <br>
ग्रामांत असतां साचार ॥ तुम्हां दुःख नव्हेचि ॥ ५५ ॥ <br>
मजवरी कृपा करूनी ॥ सुखें नांदा निजसदनीं ॥ <br>
त्रयोदश वर्षें क्रमोनी ॥ तुम्हांपाशीं मी येतों ॥ ५६ ॥ <br>
भीड धर्माची गहन ॥ प्रजा न देती प्रतिवचन ॥ <br>
धर्माचे धरूनियां चरण ॥ अधोवदन स्फुंदती ॥ ५७ ॥ <br>
दीनवदन अत्यंत ॥ प्रजा प्रवेशल्या गजपुरांत ॥ <br>
शक्रप्रस्थींचे जन समस्त ॥ शोक करितचि परतले ॥ ५८ ॥ <br>
इकडे भीष्मजननीचे तीर ॥ पांडव पावले सत्वर ॥ <br>
विशाल न्यग्रोधतरुवर ॥ तयातळीं रजनी क्रमियेली ॥ ५९ ॥ <br>
साही जणीं जलाहार ॥ ते दिवशीं केला निर्धार ॥ <br>
भूमीवरी शयन साचार ॥ वरी अंबर पांघरावया ॥ ६० ॥ <br>
उदयासी आलें रविचक्र ॥ तो शकप्रस्थ आणि वारणापुर ॥ <br>
तेथींचे आले भूसुर ॥ धर्माजवळी सर्वही ॥ ६१ ॥ <br>
अग्निहोत्री याज्ञिक ॥ चहूं वेदांचे पाठक ॥ <br>
षट्‌शास्त्रवेत्ते देख ॥ मुखोद्‌गत पुराणें ॥ ६२ ॥ <br>
पुरश्चरणी अधिक ॥ सामर्थ्यें खोळंबवितील अर्क ॥ <br>
शापानुग्रहसमर्थ देख ॥ असंख्यात मिळाले ॥ ६३ ॥ <br>
सुर आणि भूसुर ॥ यांशीं भेद नाहीं अणुमात्र ॥ <br>
धर्मास विनविती विप्र ॥ आम्ही येऊं तुजसमागमें ॥ ६४ ॥ <br>
तुझे संगतीं कंठू काळ ॥ धर्मा तूं पुण्यशीळ ॥ <br>
तुजवरी भार न घालूं सकळ ॥ अन्न आच्छादन न मागों ॥ ६५ ॥ <br>
कंदमूलें भक्षून ॥ करूं सर्वदा अनुष्ठान ॥ <br>
चिंतूं तुझें कल्याण ॥ नाहीं कारण दुसरें पैं ॥ ६६ ॥ <br>
वेद शास्त्र पुराण ॥ नाना इतिहास पुण्यपावन ॥ <br>
धर्मा तुज करवूं श्रवण ॥ जयकल्याणप्रासीसी ॥ ६७ ॥ <br>
धर्म म्हणे घोर वनवास ॥ ब्राह्मण हो तुम्ही पावाल क्लेश ॥ <br>
तें मज न पाहवे निःशेष ॥ निर्दोष यश न जोडे ॥ ६८ ॥ <br>
त्यांमाजी शौनकनामा विप्र ॥ म्हणे युधिष्ठिरा ऐक साचार ॥ <br>
तुवां पूर्वी पूजिले धरामर ॥ तेणें निर्भर जाहलों आम्ही ॥ ६९ ॥ <br>
धर्मा तूं न करीं शोक ॥ सर्व पुरवील जगन्नायक ॥ <br>
तूं गोब्राह्मणप्रतिपालक ॥ अजातशत्रु धर्मात्मा ॥ ७० ॥ <br>
धन धान्य असोनि गांठीं ॥ जो कृपणता धरी पोटीं ॥ <br>
ही नव्हे अवंचक हातवटी ॥ महाकपट तो जाण ॥ ७१ ॥ <br>
जयापाशीं नाहीं धन ॥ तरी तया इतुकेंचि भजन ॥ <br>
द्यावें ब्राह्मणांस अभ्युत्थान ॥ स्थूलासन आदरें ॥ ७२ ॥ <br>
उदकदान प्रिय भाषण ॥ नमन आणि विप्रस्तवन ॥ <br>
इतुकेनें होय सर्व कल्याण ॥ सकल पूजन पावलें ॥ ७३ ॥ <br>
मग धौम्य बोले वचन ॥ धर्मा तूं करीं पुरश्चरण ॥ <br>
प्रत्यक्षदैवत सूर्यनारायण ॥ अमित अन्न पुरवील ॥ ७४ ॥ <br>
विप्रपालना यथार्थ ॥ हाचि उपाय जाण सत्य ॥ <br>
ऐकतां आनंदला कुंतीसुत ॥ तप अद्‌भुत मांडिलें ॥ ७५ ॥ <br>
जितेंद्रिय निराहार ॥ साधूनि सप्तमी रविवार ॥ <br>
प्राणायाम करूनि युधिष्ठिर ॥ पूजाप्रकार समर्पीं ॥ ७६ ॥ <br>
नाभिपद्यपर्यंत ॥ सलिलीं धर्म उभा राहत ॥ <br>
त्रिपादऋचा मंत्र जपत ॥ न्यासयुक्त यथाविधि ॥ ७७ ॥ <br>
एक मंडलपर्यंत ॥ धर्मराव तप करित ॥ <br>
स्तवन मांडिलें अद्‌भुत ॥ ऊर्ध्ववदनें ते काळीं ॥ ७८ ॥ <br>
सूर्यभजन सूर्यस्तवन ॥ पांचाली करी प्रीतींकरून ॥ <br>
जेणें प्रसन्न होय नारायण ॥ सहस्त्रकिरण तमांतक ॥ ७९ ॥ <br>
जय तमनाशका सहस्त्रकिरणा ॥ अंबरचूडामणे सूर्यनारायणा ॥ <br>
जीवमिलिंदबंधच्छेदना ॥ हृदयकमलविकासका ॥ ८० ॥ <br>
सर्वमंगला कल्याणकारणा ॥ रोगप्रशमना आयुर्वर्धना ॥ <br>
नमो मार्तंडा दुष्टदमना ॥ हाटकवर्णां वासरमणे ॥ ८१ ॥ <br>
मित्र रवि सूर्य भानु दिवाकरा ॥ खग पूष हिरण्यगर्भा तमोहरा ॥ <br>
मरीच्यादित्य सवित्रर्क भास्करा ॥ अमिततेजा नमो तुज ॥ ८२ ॥ <br>
आदिपुरुषा निर्विकारा ॥ हरिहरविरिंचिस्वरूपधरा ॥ <br>
काश्यपेया सहस्रकरा ॥ वसुधामरां  प्रिय तूंचि ॥ ८३ ॥ <br>
जन्ममृत्युजराव्याधिहरणा ॥ भयदरिद्रदुःखविध्वंसना ॥ <br>
कालात्मया सर्वकारणा ॥ विश्वनयनप्रकाशका ॥ ८४ ॥ <br>
एकचक्र कनकभूषित रथ ॥ सप्तमुख हय वेग बहुत ॥ <br>
निमिषार्धांमध्यें अपार पंथ ॥ क्रमोनि जात मनोगती ॥ ८५ ॥ <br>
मुख्य दैवत सूर्यनारायण ॥ सूर्यानुष्ठानें श्रेष्ठ ब्राह्मण ॥ <br>
वरकड दैवतें कल्पित पूर्ण ॥ चंडकिरण प्रत्यक्ष ॥ ८६ ॥ <br>
सूर्यमंडल विलोकून ॥ नित्य जो कां न करी नमन ॥ <br>
तो अभाग्य परम अज्ञान ॥ अल्पायुषी जाणावा ॥ ८७ ॥ <br>
व्यास वाल्मीक सुर भूपाल ॥ वर्णिती अद्‌भुत सूर्यमंडल ॥ <br>
सूर्योपासक सदा सुशील ॥ यम काल वंदी तया ॥ ८८ ॥ <br>
देखोनि धर्माचें तप तीव्र ॥ मूर्तिमंत उतरला दिनकर ॥ <br>
कर्णजनक तो सत्वर ॥ थाली देत धर्माप्रति ॥ ८९ ॥ <br>
द्वादश वर्षेंपर्यंत ॥ उत्तमान्न जें जें इच्छित ॥ <br>
षड्रस चतुर्विध रसभरित ॥ उत्पन्न होईल यांतूनि ॥ ९० ॥ <br>
कोट्यवधि जेवितां ब्राह्मण ॥ परी न सरे कदा अन्न ॥ <br>
शेवटीं तुम्ही द्रौपदी जेवून ॥ मग धुवून ठेविजे हे ॥ ९१ ॥ <br>
पांचाली जेविलिया जाण ॥ मग ते दिवशीं न निघे अन्न ॥ <br>
माझें उदयिक करून स्मरण ॥ करा पूजन थालीचें ॥ ९२ ॥ <br>
सुष्टीचा उद्‌भव होय किती ॥ हे नव्हे कदा गणती ॥ <br>
तैशी थालीच्या अन्नाची मिती ॥ सहस्त्राक्षा न करवे ॥ ९३ ॥ <br>
ऐसें बोलोनि पद्यिनीनाथ ॥ अंतर्धान पावला त्वरित ॥ <br>
पुढें काम्यकवन प्रवेशत ॥ पांडव विप्रांसमवेत पैं ॥ ९४ ॥ <br>
नित्य पांडव पार्थ उठोन ॥ करिती तमांतकाचें स्तवन ॥ <br>
थाली प्रसवे इच्छित अन्न ॥ अपार ब्राह्मण जेविती ॥ ९५ ॥ <br>
विप्रभोजन पंचमहायज्ञ ॥ तेणें कौंतेय आनंदघन ॥ <br>
रात्रंदिवस पुराणश्रवण ॥ वेदाध्ययन शास्त्रचर्चा ॥ ९६ ॥ <br>
न्याय मीमांसा सांख्य अद्भुत ॥ पातंजल व्याकरण वेदांत ॥ <br>
पंडितमुखें पंडुसुत ॥ श्रवण मनन करी सदा ॥ ९७ ॥ <br>
महद्‌भाग्य हेंचि उत्तम ॥ अखंड ज्यासी सत्समागम ॥ <br>
तीर्थाटन व्रतें तप परम ॥ मग कासया करावें ॥ ९८ ॥ <br>
सत्समागम ज्यास ॥ त्यास नित्य वैकुंठवास ॥ <br>
तरी पांडवभाग्य विशेष ॥ वनीं समागम संतांचा ॥ ९९ ॥ <br>
अद्‌भुत पुण्य ज्याचे पदरीं ॥ त्याचीं चिन्हें ऐक चारी ॥ <br>
उदार सत्पात्रीं दान करी ॥ कदाकाळीं विटेना ॥ १०० ॥ <br>
सर्वदा बोले मधुरा ॥ न वदे कदा वचन निष्टुर ॥ <br>
श्रीकृष्णीं बहुत आदर ॥ कायावाचामानसें ॥ १०१ ॥ <br>
परमादरें ब्राह्मणपूजन ॥ देत धन धान्य आसन वसन ॥ <br>
या चहूं चिन्हीं मंडित पूर्ण ॥ तोचि अंश श्रीहरीचा ॥ १०२ ॥ <br>
म्हणोनि धन्य पंडुनंदन ॥ सर्वलक्षणीं मंडित पूर्ण ॥ <br>
यावरी गजपुरींचें वर्तमान ॥ सावधान ऐक राया ॥ १०३ ॥ <br>
प्रज्ञाचक्षु म्हणे क्षत्त्या ॥ तुझे ठायीं असे ममता ॥ <br>
तरी मज कांहीं सांगें हिता ॥ कैसें आतां करावें ॥ १०४ ॥ <br>
चिंतेचिया कूपांत ॥ पडिलों सर्वज्ञा देई हात ॥ <br>
आधि हा वणवा जाळित ॥ विवेकमेघ वर्षें तूं ॥ १०५ ॥ <br>
हृदयकुंडीं क्रोधाग्न ॥ प्रदीप्त करूनि पंडुनंदन ॥ <br>
वना गेले प्रतिज्ञा करून ॥ जी अलोट हरिहरां ॥ १०६ ॥ <br>
त्यांच्या दुःखें प्रजालोक ॥ अहोरात्र करिती शोक ॥ <br>
दारुण त्यांचा शापपावक ॥ कौरववंशकानन जाळील ॥ १०७ ॥ <br>
तरी प्रजा भजती प्रेमेंकरून ॥ पांडवस्नेह होय वर्धमान ॥ <br>
विदुरा ऐसें बोलें वचन ॥ तूं सर्वज्ञ सर्वविषयीं ॥ १०८ ॥ <br>
विदुर म्हणे पुढतपुढती ॥ किती सांगों आतां तुज नीती ॥ <br>
आपले कुमार धरूनि हातीं ॥ धर्मचरणांवरी घालीं पैं ॥ १०९ ॥ <br>
करुणा भाकोन क्षमा मागावी ॥ तुम्हीं मागें निंदा केली आघवी ॥ <br>
आतां स्तुति करूनि बरवी ॥ ते विरवावी शुद्धमनें ॥ ११० ॥ <br>
दुर्योधन दुःशासन शकुनि कर्ण ॥ यांस धर्माचे करीं देऊन ॥ <br>
पदर पसरूनि प्राणदान ॥ घ्यावें मागोन सत्वर ॥ १११ ॥ <br>
भीमाचे पोटांत डोई घालून ॥ देई हातीं दुःशासन ॥ <br>
दुर्योधनाचे मस्तकीं हस्त सुखघना ॥ धर्मरायाचा ठेववीं ॥ ११२ ॥ <br>
पार्थाचीं पदाब्जें निर्मल ॥ तेथें स्पर्शवीं कर्णाचे भाल ॥ <br>
शकुनि हा कुटिल खल ॥ सहदेवचरणांवरी घालीं गा ॥ ११३ ॥ <br>
तूं आपल्या नेत्रोदकें देख ॥ धर्मास करीं अभिषेक ॥ <br>
ऐसें ऐकतां अक्षय्य सुख ॥ ब्रह्मांडभरी तुज होय ॥ ११४ ॥ <br>
तुझें न ऐकती पुत्र वचन ॥ तरी गारुडी सर्पास करी दीन ॥ <br>
तेविं भीष्मद्रोणांस सांगोन ॥ आकळोनि घालीं बंदींत ॥ ११५ ॥ <br>
नासिकद्वारें गुण ओवून ॥ महावृषभ करिती दीन ॥ <br>
कीं मत्त द्विरद आकळोन ॥ आकर्षूनि ठेविती ॥ ११६ ॥ <br>
कुपुत्र पोटांतील रोग ॥ छेदोनि काढावा सवेग ॥ <br>
हनन रक्षण त्याग ॥ यांतील एक करीं वेगें ॥ ११७ ॥ <br>
ऐशीं वचनें ऐकोन ॥ क्रोधें संतप्त अंबिकानंदनं ॥ <br>
म्हणे तुझें समताज्ञान ॥ सर्वही मज समजलें ॥ ११८ ॥ <br>
पांडवांचें करितां स्तवन ॥ कधींच न धाये तुझें मन ॥ <br>
जेव्हां तुज पुसावें जाण ॥ वारंवार हेंचि वदसी ॥ ११९ ॥ <br>
तिहीं हरवूनियां पण ॥ कानना गेले उठोन ॥ <br>
आम्हीच शतमूर्ख पूर्ण ॥ तुज पुसतसों विचार ॥ १२० ॥ <br>
तूं हितशत्रु पाहतां ॥ तुजपाशी नाहीं आप्तता ॥ <br>
आमचें अनहित तत्वतां ॥ पुनःपुनः तेचि कथिसी ॥ १२१ ॥ <br>
दुर्योधनास धरूनि आधीं ॥ घालिसी पांडवांचिये बंदी ॥ <br>
कळों आली तुझी बुद्धी ॥ घात त्रिशुद्धि करणार ॥ १२२ ॥ <br>
तुझें पांडवांकडे मन ॥ मत्पुत्रांचें पाहसी न्यून ॥ <br>
तूं नलगेस मजलागून ॥ जाई येथून आतांचि ॥ १२३ ॥ <br>
अवश्य म्हणोनि विदुर ॥ रथारूढ जाहला सत्वर ॥ <br>
काम्यकवनाप्रति चतुर ॥ परमवेगें पातला ॥ १२४ ॥ <br>
दूरी देखोनि विदुर ॥ बंधूसी बोले युथिष्ठिर ॥ <br>
क्षत्ता कां येतो सत्वर ॥ काय विचार कल्पूनि ॥ १२५ ॥ <br>
कीं शकुनि आणि सुयोधन ॥ तिहीं दिधला पाठवून ॥ <br>
कपटद्यूत दुसरेन ॥ खेळावयालागीं पैं ॥ १२६ ॥ <br>
तरी मी यावरी अवधारा ॥ नच जाई कौरवांचे मंदिरा ॥ <br>
क्षत्ता समीप देखतां त्वरा ॥ पांचही पांडव उठिले ॥ १२७ ॥ <br>
सर्वही विदुरास नमून ॥ आदरें देती आलिंगन ॥ <br>
मग बैसवूनि वर्तमान ॥ क्षत्ता सांगे गजपुरींचे ॥ १२८ ॥ <br>
म्यां बहुतप्रकारें अत्यंत ॥ अंधास सांगितलें स्वहित ॥ <br>
परी तो मनीं न धरी यथार्थ ॥ नानापरी बोधितां ॥ १२९ ॥ <br>
शुद्धमार्ग टाकून ॥ आडमार्गे जो करी गमन ॥ <br>
त्यास अपाय येतील दारुण ॥ नेघे म्हणतां न चुकती ॥ १३० ॥ <br>
सर्वांशीं द्वेष करित ॥ आपलें क्षेम कल्याण चिंतित ॥ <br>
तरी त्यास अनर्थ येती शोधित ॥ नेघे म्हणतां न चुकती ॥ १३१ ॥ <br>
जें कर्म निंदिती विद्वज्जन ॥ तेथें हटेंचि घाली मन ॥ <br>
तरी अरिष्टें येती चालून ॥ मेघे म्हणतां न चुकती ॥ १३२ ॥ <br>
महासतीचा अभिलाष धरित ॥ बळेंच क्षोभवित संतभक्त ॥ <br>
बलवंताशीं वैर लावित ॥ येतील अनर्थ न प्रार्थितां ॥ १३३ ॥ <br>
उसां धुसधुसीत उरग ॥ सुखें निद्रा केविं ये मग ॥ <br>
शूलावरी बळेंचि टाकी अंग ॥ येती अनर्थ न प्रार्थितां ॥ १३४ ॥ <br>
परवित्ताचा अभिलाष धरित ॥ परकांतेशीं इच्छी सुरत ॥ <br>
छत्रपतीशीं द्वेष धरित ॥ येती अनर्थ न प्रार्थितां ॥ १३५ ॥ <br>
समर्थाचीं वर्मे देख ॥ लोकांत बोले जो शतमूर्ख ॥ <br>
तपस्वियांस छळून पाहे कौतुक ॥ येती अनर्थ न प्रार्थितां ॥ १३६ ॥ <br>
सद्‌विवेक मित्र करून ॥ विहितपंथें करावें गमन ॥ <br>
सुधारसाहूनि गहन ॥ संतांचीं वचनें मानावीं ॥ १३७ ॥ <br>
परयोषिता परवित्त ॥ तृणाहूनि नीच मानित ॥ <br>
चतुराशीं वाढवी मित्रत्व ॥ शास्त्र म्हणत धन्य त्यासी ॥ १३८ ॥ <br>
असो विदुरावांचून तत्काल ॥ धृतराष्ट्र जाहला व्याकुल ॥ <br>
म्हणे मज न गमे वेळ ॥ तयावीण क्षणभरी ॥ १३९ ॥ <br>
मी अंध नेत्रांविण ॥ अंतरीं अंध बुद्धिहीन ॥ <br>
विदुराविण समजवी कोण ॥ आश्रय आहे पाहतां ॥ १४० ॥ <br>
संजयास म्हणे प्रज्ञानयन ॥ काम्यकवनाप्रति जाऊन ॥ <br>
विदुरास येई घेऊन ॥ समजावून आतांची ॥ १४१ ॥ <br>
संजय तत्काल निघाला ॥ काम्यकवनाप्रति पावला ॥ <br>
तो धर्म तापसवेष देखिला ॥ विद्वज्जनवेष्टित ॥ १४२ ॥ <br>
वल्कलें अजिने शोभत ॥ भस्म सर्वांगीं विराजत ॥ <br>
जैसा व्योमकेश मिरवत ॥ तापसमंडळीमाझारी ॥ १४३ ॥ <br>
देवीं वेष्टिला सहस्रनेत्र ॥ कीं किरणचक्रांत विराजे मित्र. ॥ <br>
कीं दिव्यरत्‍नाभोंवते अपार ॥ जोहरी जैसे मिळती पैं ॥ १४४ ॥ <br>
तैसा शोभला पंडुनंदन ॥ तो संजय उभा ठाकला येऊन ॥ <br>
पांडव नमिती धांवोन ॥ क्षेमालिंगन देती प्रेमें ॥ १४५ ॥ <br>
संजय म्हणे विदुरालागून ॥ कंठीं धरिला राये प्राण ॥ <br>
जीवनाविण जैसा मीन ॥ तेविं तुजवांचून व्याकुल ॥ १४६ ॥ <br>
विदुरासी समजावून ॥ तत्कालचि गेला घेऊन ॥ <br>
प्रज्ञाचक्षु भेटला उठोन ॥ समाधान करी बहु तेव्हां ॥ १४७ ॥ <br>
विदुर गेला रुसोन ॥ माघारां आणिला समजावून ॥ <br>
हें ऐकोन दुर्योधन ॥ परम क्षोभ पावला ॥ १४८ ॥ <br>
आमचा घातकर्ता क्षत्ता ॥ कां वृद्धे आणिला मागुता ॥ <br>
तो नाना उपाय करूनि आतां ॥ पांडव येथें आणील ॥ १४९ ॥ <br>
मी आपुल्या उदरीं शस्त्र घालीन ॥ किंवा करीन महाविषपान ॥ <br>
शकुनि मी त्यागीन प्राण ॥ पांडव दृष्टीं देखतां ॥ १५० ॥ <br>
ऐसा उपाय करा उठाउठीं ॥ पांडव पुन: न पडती दृष्टीं ॥ <br>
कर्ण शकुनि म्हणे कष्टी ॥ होऊं नको दुर्योधना ॥ १५१ ॥ <br>
जरी येथें आले पांडुनंदन ॥ पुन: कपटद्यूत खेळोन ॥ <br>
तत्काल टाकूं जिंकून ॥ एक क्षण न लागतां ॥ १५२ ॥ <br>
शकुनि म्हणे असा सावधान ॥ दूरी आहेत जो पांचाल श्रीकृष्ण ॥ <br>
तो त्वरित घाला घालावा जाऊन ॥ टाकावे वधून पांचही ॥ १५३ ॥ <br>
सिद्ध केलें सकल सैन्य ॥ तो एकांतीं सत्यवतीनंदन ॥ <br>
अंधा सांगे येऊन ॥ अनर्थ पूर्ण पुढें दिसे ॥ १५४ ॥ <br>
घाला घालूं इच्छित ॥ तरी हे पडतील अनर्थांत ॥ <br>
पांडवांस श्रीरंग रक्षित ॥ अंतर्बाह्य सर्वदा ॥ १५५ ॥ <br>
अंध पाय शिवे हातें ॥ म्यां प्रेरिलें नाहीं त्यांतें ॥ <br>
ते जाती घाला घालावयातें ॥ तरी मी प्राण देईन ॥ १५६ ॥ <br>
हेरमुखें वार्ता ऐकोना ॥ मग उगेचि राहिले दुर्जन ॥ <br>
म्हणती विसर पाडून ॥ गुप्तरूपें पुढें जाऊं ॥ १५७ ॥ <br>
असो धृतराष्ट बोले वचन ॥ स्वामी तूंचि बोधीं दुर्योधन ॥ <br>
व्यास म्हणे मैत्रेय जाण ॥ येईल येथें शीघ्रचि ॥ १५८ ॥ <br>
तो बोधील तुझिया सुता ॥ परि हा नायकेचि शिकवितां ॥ <br>
तो शापशस्त्रें तत्वतां ॥ ताडील यासी क्षणार्धें ॥ १५९ ॥ <br>
ऐसें बोलोनि पराशरसुत ॥ अंतर्धान पावला त्वरित ॥ <br>
दुर्योधन पित्याजवळी येत ॥ तों मैत्रेय पातला ॥ १६० ॥ <br>
दैदीप्यमान भानु मूर्तिमंत ॥ तैसा देखिला अकस्मात ॥ <br>
सुतांसहित अंबिकासुत ॥ सन्मानीत तयासी ॥ १६१ ॥ <br>
सुयोधन पुसे वर्तमान ॥ कोठोनि जाहलें आगमन ॥ <br>
मैत्रेय म्हणे तीर्थ संपूर्ण ॥ करीत आलों काम्यकवना ॥ १६२ ॥ <br>
तो पांडव देखिले अकस्मात ॥ जटाधर वल्कलवेष्टित ॥ <br>
तृणशेजेवरी निजत ॥ उष्णवात बहु तेथे ॥ १६३ ॥ <br>
परम सुकुमार पांचाली ॥ चंपककलिका श्रृंगारशाली ॥ <br>
वातोष्णें कोमाइली ॥ आपाद देखिली समग्र म्यां ॥ १६४ ॥ <br>
कपटद्यूत खेळोन ॥ बाहेर घातले पंडुनंदन ॥ <br>
अद्यापि तरी ऐक वचन ॥ आण बोलावून जाऊनि तूं ॥ १६५ ॥ <br>
महासाधु विदुर भक्त ॥ विख्यात वीर बलवंत ॥ <br>
हिडिंब किर्मीर अद्‌भुत ॥ राक्षस मारिले भीमसेनें ॥ १६६ ॥ <br>
खांडववन देऊनि वैश्वानरा ॥ जर्जर केलें निर्जरेश्वरा ॥ <br>
अरे त्या कपिवरध्वजमहावीरा ॥ समरीं कोण जिंकील ॥ १६७ ॥ <br>
सोमवंशविजयध्वज ॥ सर्वलक्षणयुक्त धर्मराज ॥ <br>
तरी त्यासी देई राज्य ॥ यथाविभाग समत्वें ॥ १६८ ॥ <br>
द्रोह सांडीं सुयोधना ॥ वांचविणें आहे आपुल्या प्राणा ॥ <br>
तरी तूं जाऊनि काम्यकवना ॥ पृथानंदना आणवेगीं ॥ १६९ ॥ <br>
ऐसें ऐकतां दुर्योधन ॥ परम क्षोभला जैसा कृशान ॥ <br>
श्मश्रु हातें पिळून ॥ अंक हातें थापटित ॥ १७० ॥ <br>
सव्यपद घांसी मेदिनीं ॥ गर्वे न बोलेचि पापखाणी ॥ <br>
सक्रोधें हुंकार देऊनी ॥ अधर दशनें रगडित ॥ १७१ ॥ <br>
ऐसें देखतांचि जाण ॥ प्रलयीं क्षोभे मृडानीरमण ॥ <br>
तैसा शाप वदे मैत्रेय दारुण ॥ जो कां अलोट हरिहरां ॥ १७२ ॥ <br>
म्हणे चांडाळ तूं दुर्योधन ॥ द्वेषी हिंसक कुटिल पूर्ण ॥ <br>
करिसी तपस्वियांचा अपमान ॥ गर्वेंकरून बोलसी ॥ १७३ ॥ <br>
न धरिसी ब्राह्मणांची मर्यादा ॥ दुष्टा मलिना मतिमंदा ॥ <br>
तुझे अंकीं भीमाची गदा ॥ विद्युल्लतेऐशी पडेल ॥ १७४ ॥ <br>
तेणेंच अंक चूर्ण होऊन ॥ तळमळून सोडिशील प्राण ॥ <br>
माझें असत्य शापवचन ॥ जलजासनाचेनं पैं नोहे ॥ १७५ ॥ <br>
मदें माजला जेविं बस्त ॥ कीं पिसाळले श्वान यथार्थ ॥ <br>
कीं डुकर माजलें वनांत ॥ हाणी दांत भलत्यासी ॥ १७६ ॥ <br>
तैसा तूं माजलासी पूर्ण ॥ पक्क फणस जेविं होय चूर्ण ॥ <br>
तेविं भीमगदेंकरून ॥ छिन्नभिन्न अंक हो कां ॥ १७७ ॥ <br>
ऐसें मैत्रेय बोलोन ॥ सवेंच पावला अंतर्धान ॥ <br>
जैसा कायेंतूनि जाय प्राण ॥ तो नेणवे कोणासी ॥ १७८ ॥ <br>
भयभीत दुर्योधन ॥ चिंतार्णवीं गेला बुडोन ॥ <br>
शोकें तळमळे अंबिकानंदन ॥ म्हणे वर्तमान बरें न दिसे ॥ १७९ ॥ <br>
यावरी विदुरास बोलावून ॥ धृतराष्ट्र पुसे परम उद्विग्न ॥ <br>
तुवां देखिलें काम्यकवन ॥ तरी वर्तमान एक सांगें ॥ १८० ॥ <br>
भीमे मारिला किर्मीर ॥ ते कथा मज सांगें समग्र ॥ <br>
मग बोले चतुर विदुर ॥ ऋषिमुखें ऐकिलें म्यां ॥ १८१ ॥ <br>
गजपुरांतूनि निघाले पंडुनंदन ॥ तीन दिवसां पावले काम्यकवन ॥ <br>
रजनींत जातां मार्ग क्रमून ॥ तो किर्मीर राक्षस धावला ॥ १८२ ॥ <br>
महाविशाल रजनीचर ॥ कज्जलवर्ण पर्वताकार ॥ <br>
भाळी चर्चिला सिंदूर ॥ दाढा शुभ्र भयानक ॥ १८३ ॥ <br>
त्याच्या भयेंकरूनी ॥ कोणी तेथें न वसे प्राणी ॥ <br>
तो पांडवांस आडवा येऊनी ॥ कवण म्हणोनि पुसतसे ॥ १८४ ॥ <br>
त्यास देखोनि द्रौपदी भयभीत ॥ नेत्र झांकी होय कंपित ॥ <br>
अर्जुन तियेस सांवरित ॥ म्हणे कांहीं मनांत भिऊं नको ॥ १८५ ॥ <br>
राक्षसासी पांडुनंदन ॥ पुसती तूं आहेस कोण ॥ <br>
येरू म्हणे मी किर्मीर जाण ॥ बकासुराचा बंधु पै ॥ १८६ ॥ <br>
पुरुषमात्र धरून ॥ मी भक्षितों न लागतां क्षण ॥ <br>
तुम्ही पांच जण आहां कोण ॥ नेतां कामिनी कोणाची ॥ १८७ ॥ <br>
धर्म म्हणे आम्ही पंडुकुमार ॥ हस्तनापुरींचे राज्यधर ॥ <br>
मग बोले किर्मीर ॥ दावा वृकोदर कोणता तो ॥ १८८ ॥ <br>
त्या भीमाच्या रक्तेंकरून ॥ करीन बकासुराचें तर्पण ॥ <br>
मग त्यास सगळाच ग्रासीन ॥ करीन चूर्ण दंतांखालीं ॥ १८९ ॥ <br>
माझा बकासुर बलगहन ॥ तेणें मारिला कपटेंकरून ॥ <br>
बहुत दिवस भीमालागून ॥ शोधितां आजि सांपडला ॥ १९० ॥ <br>
ऐसे बोलतो किर्मीरा ॥ हांक फोडी वृकोदरा ॥ <br>
पर्वताकार तरुवर ॥ उपडून हातीं घेतला ॥ १९१ ॥ <br>
अर्जुनें न लागतो क्षण ॥ गांडीवासी चढविला गुण ॥ <br>
तो किर्मीर वृक्ष घेऊन ॥ भीमावरी धांवला ॥ १९२ ॥ <br>
भीम म्हणे रे कीटका ॥ बकदर्शना तुज मशका ॥ <br>
पाठवितों यमलोका ॥ अर्ध क्षण न लागतां ॥ १९३ ॥ <br>
एक काल एक कृतांत ॥ एक अखया एक हनुमंत ॥ <br>
एक एकाचे पृष्ठीवरी मोडित ॥ झाडें सर्व उपडोनि ॥ १९४ ॥ <br>
द्वादश योजनेंपर्यंत ॥ महीवृक्ष भंगले समस्त ॥ <br>
मग शिला आणि पर्वत ॥ परस्परें टाकिती ॥ १९५ ॥ <br>
मल्लयुद्ध अद्‌भुत ॥ जाहले घटिका चारपर्यंत ॥ <br>
मग भीमे अलातचक्रवत ॥ चरणीं धरूनि भोवंडिला ॥ १९६ ॥ <br>
तैसाचि आपटिला झडकरी ॥ मग पाय देऊनि पृष्ठीवरी ॥ <br>
धरूनि शिर पादाग्रीं ॥ मध्यभागी मोडिला ॥ १९७ ॥ <br>
दुंदुभी फुटतां ध्यनि उमटत ॥ तैसा राक्षस देहांतीं आरडत ॥ <br>
कुंजरास होय पर्वतपात ॥ भूमीवरी तेविं पडियेला ॥ १९८ ॥ <br>
ऐसा पुरूषार्थ करून पंडुनंदन ॥ गेले द्वैतवनालागून ॥ <br>
द्रौपदी परम आनंदोन॥ म्हणे धन्य वृकोदरा ॥ १९९ ॥ <br>
ऐशी कथा सांगतां विदुर ॥ श्वासोच्छास टाकी धृतराष्ट्र ॥ <br>
म्हणे मैत्रेयाचा शाप क्रूर ॥ कालत्रयी टळेना ॥ २०० ॥ <br>
असो यावरी कष्टी वनवासी पांडव ॥ भेटावयास आले राजे सर्व ॥ <br>
छप्पन्न कोटी यादव ॥ यादवेंद्रासमवेत पैं ॥ २०१ ॥ <br>
वसुदेव आणि उद्धव अकूर ॥ उग्रसेन रेवतीवर ॥ <br>
दळासहित सत्वर ॥ द्वैतवना पातले ॥ २०२ ॥ <br>
शिखंडी आणि धृष्टद्युम्न ॥ आले द्रौपदीचे बंधु धांवोन ॥ <br>
कौरवांसी निंदिती पूर्ण ॥ क्रोधेंकरून सर्वही ॥ २०३ ॥ <br>
श्रीरंगासी देखोन ॥ पांडव घालिती लोटांगण ॥ <br>
द्रौपदी धांवूनि धरी चरण ॥ प्रेमेंकरून स्फुंदत ॥ २०४ ॥ <br>
द्रौपदीस म्हणे यादवेंद्र ॥ माये तुवां कष्ट देखिले अपार ॥ <br>
तरी कौरवरक्तें समग्र ॥ धरातल भिजवीन ॥ २०५ ॥ <br>
देखोनि कौरवांचा अंतकाल ॥ त्यांच्या स्त्रिया रडतील सकळ ॥ <br>
तो तूं देखसी कोल्हाळ ॥ अल्पकाळेंचि यावरी ॥ २०६ ॥ <br>
उतरून पृथ्वीचा भार ॥ धर्मावरी धरीन छत्र ॥ <br>
यावरी त्रयोदश वर्षानंतर ॥ सोहळा देखसी कृष्णे तूं ॥ २०७ ॥ <br>
वस्त्रहरणाचे दुःख अद्‌भुत ॥ आठवूनि कृष्णा शोक करित ॥ <br>
म्हणे पांचही पति बलवंत ॥ उगेच होते तये वेळीं ॥ २०८ ॥ <br>
कैवारिया भक्तवत्सला ॥ वस्त्रें पुरविलीं ते वेळां ॥ <br>
करुणाकरा दयाळा ॥ लाज माझी रक्षिली ॥ २०९ ॥ <br>
धर्म म्हणे उपकार ॥ किती आठवावे अपार ॥ <br>
कुंभिनीचें करून पत्र ॥ लिहितां चरित्र सरेना ॥ २१० ॥ <br>
पांचालीचे पंच पुत्र ॥ महायोद्धे वयकिशोर ॥ <br>
द्रौपदीपांडवासी सत्वर ॥ धृष्टद्युम्ने भेटविले ॥ २११ ॥ <br>
प्रतिविंध्य श्रुतसोम शतानीक ॥ श्रुतसेन श्रुतकर्मा देख ॥ <br>
पितयातुल्य ते बालक ॥ परम पुरुषार्थी पांचही ॥ २१२ ॥ <br>
सुभद्रा आणि अभिमन्य ॥ कृष्णासंगें आले द्वारकेहून ॥ <br>
सौभद्रें पांडवांस वंदून ॥ केलें नमन द्रौपदीसी ॥ २१३ ॥ <br>
यावरी देशोदेशींचे राव ॥ स्तविती द्वादश जातींचे यादव ॥ <br>
वसुदेव बलभद्र उद्धव ॥ समयोचित बोलती ॥ २१४ ॥ <br>
धृष्टद्युम्न प्रतिज्ञा करित ॥ द्रोणास मारीन क्षणांत ॥ <br>
शिखंडी म्हणे मी करीन अंत ॥ वृद्ध भीष्माचा यावरी ॥ २१५ ॥ <br>
सुयोधन दुःशासन ॥ भीमहस्तें सोडितील प्राण ॥ <br>
कर्णाचा काळ अर्जुन ॥ शल्यास मरण धर्महस्तें ॥ २१६ ॥ <br>
माद्रीनंदन प्राण ॥ शकुनीचा घेतील न लागतां क्षण ॥ <br>
असो सर्वही कौरवसैन्य ॥ पांचही मिळोनि आटितील ॥ २१७ ॥ <br>
यावरी यादवांसहित यादवेंद्र ॥ सुभद्रा आणि सौभद्र ॥ <br>
द्वारकेसी गेले सत्वर ॥ आज्ञा घेऊनि पांडवांची ॥ २१८ ॥ <br>
घेऊनि द्रौपदीचे नंदन ॥ पांचालपुरा गेला धृष्टद्युम्न ॥ <br>
सकल राजे प्रजाजन ॥ निजदेशाप्रति जाती ॥ २१९ ॥ <br>
यावरी द्वैतवनीं पंडुकुमार ॥ राहिले घेऊन अपार विप्र ॥ <br>
तेथें द्वादश संवत्सर ॥ क्रमिते जाहले सत्समागमें ॥ २२० ॥ <br>
नित्य नैमित्तिक कर्म ॥ व्रतें हवनें पितृश्राद्धें उत्तम ॥ <br>
अग्निसेवा त्रिकाल होम ॥ देत धर्म आदरेंशीं ॥ २२१ ॥ <br>
पक्षेष्टि मासेष्टी ॥ नक्षत्रेष्टि प्रियपरमेष्टी ॥ <br>
चातुर्मास्य पर्वें पोटीं ॥ आचरतां आनंद धर्मातें ॥ २२२ ॥ <br>
यागसदनीं वेदघोष ॥ ओंकारवषट्‌कारध्वनि सुरस ॥ <br>
ते ते महाऋषी निर्दोष ॥ येच रीतीं आचरती ॥ २२३ ॥ <br>
यथासुखें राहिले ब्राह्मण ॥ कुंड वेदिका शास्त्रप्रमाण ॥ <br>
सायंकालीं दैदीप्यमान ॥ तिन्ही अग्नि शोभती ॥ २२४ ॥ <br>
चहूं वेदांचें अध्ययन ॥ शास्त्रचर्चा पुराणश्रवण ॥ <br>
पांडवांजवळी हरिकीर्तन ॥ रात्रीं करिती कित्येक ॥ २२५ ॥ <br>
मार्कंडेय महाऋषी ॥ येऊनि भेटला पांडवांसी ॥ <br>
म्हणे धर्मा तूं वनवासी ॥ सुखी आहेस वाटतें ॥ २२६ ॥ <br>
प्रत्यक्ष परब्रह्म रामचंद्र ॥ चौदा वर्षें सेविलें तेणें वन घोर ॥ <br>
मग रामकथा समग्र ॥ धर्मराया सांगितली ॥ २२७ ॥ <br>
ते रामकथा वर्णावी समस्त ॥ तरी समुद्राऐसा वाढेल ग्रंथ ॥ <br>
वाल्मीकिकृत्य सत्य यथार्थ ॥ सप्तही कांडे कथियेलीं ॥ २२८ ॥ <br>
पांडुरंगकृपें यथार्थ ॥ चाळीस अध्याय रामविजय ग्रंथ ॥ <br>
ती श्रोतीं पहावी तेथ ॥ अत्यादरें करूनियां ॥ २२९ ॥ <br>
द्वैतवन परम सुंदर ॥ नाना जातींचे तरुवर ॥ <br>
भेदीत गेले अंबर ॥ मनोहर सदाफल जे ॥ २३० ॥ <br>
छाया शीतल सघन ॥ माजी न दिसे सूर्यकिरण ॥ <br>
नारळी केळी पोफळी रातांजन ॥ सुवासचंदन मलयागर ॥ २३१ ॥ <br>
अशोकवृक्ष उतोतिया ॥ रायआवळे आंबे खिरणिया ॥ <br>
निंबे कवट वाढोनियां ॥ सुंदर डाहळिया डोलती ॥ २३२ ॥ <br>
दाळिंबी रायकेळी मंदार ॥ चंदनवृक्ष मोहो अंजीर ॥ <br>
चंपक जाई जुई परिकर ॥ बकुल मोगरी सेवंतिया ॥ २३३ ॥ <br>
शतपत्र जपावृक्ष परिकर ॥ तुलसी करवीर कोविदार ॥ <br>
कनकवेली नागवेर्ली सुंदर ॥ पवळवेली आरक्त ॥ २३४ ॥ <br>
मयुरें चातकें बदकें ॥ कस्तुरीमृग जवादी बिडालकें ॥ <br>
राजहंस नकुलें चक्रवाकें ॥ कोकिला कौतुकें बाहती ॥ २३५ ॥ <br>
धन्य धन्य धर्मराज नृपती ॥ श्वापदें निर्वैर विचरती ॥ <br>
योगसाधनें ऋषी आचरती ॥ गायक गर्जती आलापें ॥ २३६ ॥ <br>
रसाळ आणि परमपावन ॥ अरण्यपर्व गोड गहन ॥ <br>
स्वधर्मनिष्ठ धर्मपरायण ॥ त्यासीच जाण रुचे हें ॥ २३७ ॥ <br>
वनपर्व कमल सुरस ॥ पंडितमिलिंद घेती सुवास ॥ <br>
कुटिलनिंदकदर्दुरांस ॥ कुतर्कपंक प्राप्त सदा ॥ २३८ ॥ <br>
दर्दुरीं निंदिला कमलपराग ॥ परी सदा राहती सज्जनभृंग ॥ <br>
ज्यांचे हृदयीं श्रीपांडुरंग ॥ सर्वकाळ वसतसे ॥ २३९ ॥ <br>
ब्रह्मानंदा पंढरीराया ॥ श्रीधरवरदा कैवारिया ॥ <br>
अभंगा निर्विकारा करुणालया ॥ ठेवीं पायांजवळची ॥ २४० ॥ <br>
सुरस पांडवप्रताप ग्रंथ ॥ अरण्यपर्व व्यासभारत ॥ <br>
त्यांतील सारांश यथार्थ ॥ तेविसाव्यांत कथियेला ॥ २४१ ॥ <br>
स्वस्ति श्रीपांडवप्रताप ग्रंथ ॥ अरण्यपर्वटीका श्रीधरकृत ॥ <br>
काम्यकवनांतून द्वैतवनांत ॥ पांडवगमन कथियेलें ॥ २४२ ॥ <br>
इति श्रीधरकृतपांडवप्रतापे वनपर्वणि त्रयोविंशतितमोऽध्यायः ॥ २३ ॥ <br>
अध्याय तेविसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>