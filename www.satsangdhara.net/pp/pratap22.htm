<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap21.htm">मागचा अध्याय</a>
</div>
<div class="nex">
<a href="pratap23.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय बाविसावा </p><br>
<p class="hdr3">पांडव वनवासात जातात  </p><br>

<p class="ovi">
श्रीगणेशाय नम: ॥ <br>
संपदा राज्यसुख अपार ॥ देऊनि बोळविले पंडुकुमार ॥ <br>
हें देखोनि कौरव थोर ॥ संतापले मानसीं ॥ १ ॥ <br>
भयभीत जाहले मनीं ॥ सकल दुर्जन मिळोनी ॥ <br>
म्हणती महासर्प दुखवोनी ॥ हृदयीं कंठीं धरियेले ॥ २ ॥ <br>
तैसें वृद्धें केलें निश्चित ॥ राज्य सेना शस्त्रांसहित ॥ <br>
पांडव सोडिले जीवें जित ॥ केला अनर्थ अंधाने ॥ ३ ॥ <br>
सुयोथन दुःशासन कर्ण शकुनी ॥ वृद्धाप्रति सांगती येऊनी ॥ <br>
त्वां हे काय केली करणी ॥ कुलहानि मांडिली ॥ ४ ॥ <br>
दोन डाव उरले असती ॥ तेणें धाडूं तयां वनाप्रती ॥ <br>
अज्ञातवास मागुती ॥ तेरावे वर्ष नेमावा ॥ ५ ॥ <br>
प्रकट जाहलिया किंचित ॥ मागुती तेरा वर्षेंपर्यंत ॥ <br>
नष्टचर्य भोगिती यथार्थ ॥ पुन: पुन: तैसेची ॥ ६ ॥ <br>
आतां पांडव आणितां येथ ॥ धृतराष्ट्र म्हणे दिसतो अनर्थ ॥ <br>
गांधारी म्हणे यथार्थ ॥ बुडविलें दुर्योधनें ॥ ७ ॥ <br>
सोमदत्त बाल्हिक द्रोण ॥ भीष्म विदुर गुरुनंदन ॥ <br>
कृपाचार्य भूरिश्रवा विकर्ण ॥ म्हणती अनर्थ पुढतीं हा ॥ ८ ॥ <br>
दुर्योधन म्हणे ऐशी नीती ॥ वैरी वधावे नानायुक्तीं ॥ <br>
अपाय योजोनि पुढती ॥ वनवासासी धाडावे ॥ ९ ॥ <br>
अंध म्हणे जें होणार ॥ तें कालत्रयीं चुकेना साचार ॥ <br>
मग प्रतिकामी सारथिपुत्र ॥ धाडी सत्वर बोलावूं ॥ १० ॥ <br>
तो धांवोनि पांडवां सांगत ॥ फिरा मागुती खेळा द्यूत ॥ <br>
आपुली आण निश्चित ॥ अंबिकासुते  घातली ॥ ११ ॥ <br>
तुम्हांस पितृवचन प्रमाण ॥ घ्यावें पितयाचें दर्शन ॥ <br>
मग बोलती भीमार्जुन ॥ कां हो दुर्जन फिरविती ॥ १२ ॥ <br>
काय योजिला अनर्थ ॥ कीं करूं पाहती प्राणांत ॥ <br>
धर्म म्हणे हे अद्‌भत ॥ श्रीकृष्णमाया नेणवेचि ॥ १३ ॥ <br>
उतरावया भूभार ॥ अवतरला हो यादवेंद्र ॥ <br>
पांडव करूनि निमित्तमात्र ॥ दुष्ट संहारूं इच्छितो ॥ १४ ॥ <br>
कपटद्यूत जें तुटलें ॥ तें पुन: सांधावया बोलाविलें ॥ <br>
न घे म्हणतां न सुटे वहिलें ॥ जें कां लिहिले विधीनें ॥ १५ ॥ <br>
अधर्मसभेसी परतोन ॥ पांडव आले पांचही जण ॥ <br>
उभे ठाकले दुर्जन ॥ देऊन मान बहुवस ॥ १६ ॥ <br>
धर्मास म्हणे शकुनी ॥ चला डाव खेळू मागुत्यानी ॥ <br>
आम्हांस हारी आली ये क्षणीं ॥ नेमवाणी ऐक पां ॥ १७ ॥ <br>
वल्कले मृगचर्मे वेष्टून ॥ द्वादशवर्षे वनवास सेवून ॥ <br>
तेरावे वर्षी जाण ॥ अज्ञातवास निर्धारे ॥ १८ ॥ <br>
प्रकट झालिया अवधारा ॥ पुढती वनवास वर्षें बारा ॥ <br>
मग यावें आपुल्या नगरा ॥ हाचि निर्धार तुम्हां आम्हां ॥ १९ ॥ <br>
धर्मराज विचारी मनीं ॥ जरी माघार घ्यावी ये क्षणीं ॥ <br>
तरी पुरुषार्था होय हानी ॥ आणि हे करणी ईश्वराची ॥ २० ॥ <br>
धर्म दोन वेळां फांसे ढाळित ॥ शकुनि जिंकिलें रे धर्मा म्हणत ॥ <br>
दुर्योधन गदगदां हांसत ॥ एकचि टाळी पिटियेली ॥ २१ ॥ <br>
कर्णास सुख अपार ॥ म्हणे ध्वज उभारा सत्वर ॥ <br>
जयवाद्यांचा गजर ॥ राजभेरी ठोकिल्या ॥ २२ ॥ <br>
कौरव गर्जती जयजयकारीं ॥ राज्य जाहले एकछत्री ॥ <br>
दीनवदन ते अवसरीं ॥ पांडव दिसों लागले ॥ २३ ॥ <br>
काळवंडला आदित्य  ॥ सुटला क्रोधें प्रलयवात  ॥ <br>
थरथरां उर्वी  कांपत ॥ उल्कापात जाहला ॥ २४ ॥ <br>
आकाशांतूनि अवधारा ॥ पडती तेव्हां रक्तधारा ॥ <br>
वृद्ध वृद्ध म्हणती घरा ॥ निर्वीर होईल यावरी ॥ २५ ॥ <br>
पांडवांस म्हणे दुःशासन ॥ आतां करा वनासी प्रयाण ॥ <br>
अवदशा आली तुम्हां पूर्ण ॥ काय कारण नगरांत ॥ २६ ॥ <br>
फेडा वस्त्रें अलंकार ॥ वल्कले वेष्टावीं सत्वर ॥ <br>
काळीं वदनें करून साचार ॥ रक्षा लावा सर्वांगीं ॥ २७ ॥ <br>
नपुंसकें तुम्ही निर्बळें ॥ जैशीं तिळांचीं शुष्क कोळें ॥ <br>
कीं व्याघचर्मे विशाळें ॥ प्राणहीन पसरलीं ॥ २८ ॥ <br>
अर्कतूल विगतधवा वंध्या विधुर ॥ भग्नभाजन वृक्षा खाकर ॥ <br>
श्मशानभूमि अकालमेघ निर्धार ॥ तैसेचि व्यर्थ तुम्हीही ॥ २९ ॥ <br>
जैसें अजाचें गललांगूल  ॥ तैसे तुम्ही दिसतां केवळ ॥ <br>
कीं नपुंसक निष्फळ ॥ वनीं दरिद्रिप्रेत पडियेलें ॥ ३० ॥ <br>
द्रौपदीस म्हणे दुःशासन ॥ वनवास परम कठिण ॥ <br>
दुर्योधनाची स्त्री होऊन ॥ शरीर अर्पी तयातें ॥ ३१ ॥ <br>
आम्ही बंधू एकशत ॥ मना आवडे तो वरीं त्वरित ॥ <br>
नपुंसक दरिद्री समस्त ॥ पांडव दूरी करीं पैं ॥ ३२ ॥ <br>
हें ऐकोनि भीमसेन ॥ सिंहाऐसा बोले गर्जोन ॥ <br>
हा बोलविषतरूचीं फळें जाण ॥ प्राप्त तुम्हां होतील पैं ॥ ३३ ॥ <br>
मर्यादा सांडोनि येथ ॥ बोलसी दुष्टा विपरीत ॥ <br>
तूं माजलासी बहुत बस्त ॥ शरीर पुष्ट जाहले तुझें ॥ ३४ ॥ <br>
द्वारावतीची भवानी ॥ चतुर्भुज श्रीकृष्णरूपिणी ॥ <br>
तीस नवस केला आजपासोनी ॥ वनींहून आलिया ॥ ३५ ॥ <br>
द्वेषाग्नि प्रज्वळेल प्रचंड ॥ रणमंडल तें होमकुंड ॥ <br>
तूं तेथें बस्त खंडविखंड ॥ गात्रें तुझीं करीन मी ॥ ३६ ॥ <br>
प्रथम तुझें अवदान ॥ मग एकापाठीं एकशत जाण ॥ <br>
शेवटीं हा बस्त दुर्योधन ॥ समर्पीन पूर्णाहुती ॥ ३७ ॥ <br>
पक्षपाती जे तुमचे संपूर्ण ॥ ते गदाघाये करीन चूर्ण ॥ <br>
सूर्यसुताचें सदन ॥ पाहूं धाडीन समस्तां ॥ ३८ ॥ <br>
तुम्ही शब्दशस्त्रें करा ताडण ॥ लोहशस्त्रें आम्ही फेडू उसण ॥ <br>
जिव्हा छेदूनि उपडीन ॥ हस्त तुझे रणांगणीं ॥ ३९ ॥ <br>
या शब्दांची आठवण ॥ देऊन घेईन तुमचे प्राण ॥ <br>
हें हृदयपत्रीं लिहून ॥ ठेवा तुम्ही रासभ हो ॥ ४० ॥ <br>
असो यावरी वेष्टूनि वल्कले ॥ वना जावया उदित जाहले ॥ <br>
नगरदुर्गावरी चढले ॥ कौरव कौतुक पाहावया ॥ ४१ ॥ <br>
पांडव पायीं चालत ॥ गाय द्रौपदी कौरव म्हणत ॥ <br>
पांच पोळ हे धांवत ॥ गायीपाठीं एकसरां ॥ ४२ ॥ <br>
मोकळे केश सोडूनी ॥ रडत जाय याज्ञसेनी ॥ <br>
भीम वारंवार परतोनी ॥ कौरवांकडे पहातसे ॥ ४३ ॥ <br>
सिंहावलोकनेंकरून ॥ परतोनि पाहतां भीमसेन ॥ <br>
दुर्योधन वांकडे पाय करून ॥ उपहासित वृकोदरा ॥ ४४ ॥ <br>
सुयोधनास म्हणे भीमसेन ॥ तुझे शिराचा कंदुक करून ॥ <br>
चेंडूफळी मी खेळोन ॥ निववीन मन अंधाचें ॥ ४५ ॥ <br>
मी व्याघ्र भीमसेन ॥ दुःशासनाचा कंठ फोडून ॥ <br>
आधीं करीन रक्तपान ॥ मग उटी घेईन सर्वांगीं ॥ ४६ ॥ <br>
तें रक्त चर्चूनि हस्तीं ॥ पांचाळीचे केश मोकळे रुळती ॥ <br>
मग देऊन तयांसी ग्रंथी ॥ वीरगुंठी बांधीन ॥ ४७ ॥ <br>
सूर्य मार्ग चुकेल करितां भ्रमण ॥ नेत्रीं अंधत्व पावेल अग्न ॥ <br>
मशकाची धडक लागून ॥ जरी मेरु पडेल पैं ॥ ४८ ॥ <br>
पाषाणप्रहार लागून ॥ वायु पडेल मोडोनि चरण ॥ <br>
पिपीलिका शोषील सिंधुजीवन ॥ कीं विजेस जाऊन मशक धरी ॥ ४९ ॥ <br>
भडभडित अग्निज्वाळ ॥ कर्पूरतुषारें होईल शीतळ ॥ <br>
हेंही घडेल एक वेळ ॥ परि वचना चळ नव्हे माझे ॥ ५० ॥ <br>
यावरी आवेशें बोले पार्थ ॥ करीन कर्णाचा निःपात ॥ <br>
शिर भोंवंडीन आकांशांत ॥ तरीच सुत पंडूचा ॥ ५१ ॥ <br>
मागें निंदा बोलती तोंडें ॥ त्यांचीं करीन शतखंडे ॥ <br>
कौरवांचीं उडवीन मुंडे ॥ कंदुकाऐशीं आकाशीं ॥ ५२ ॥ <br>
मृगेंद्राची निंदा देख ॥ करिती मागें जंबुक ॥ <br>
अलिका म्हणे विनायक ॥ धरून आणीन क्षणार्धें ॥ ५३ ॥ <br>
तृणपुतळे मिळोनि बहुत ॥ वडवानलास धरूं म्हणत ॥ <br>
हृदयीं भावी खद्योत ॥ आसडोनि आदित्य पाडूं खालीं ॥ ५४ ॥ <br>
शलभ बहुत मिळोनी ॥ वीज घालूं म्हणती वदनीं ॥ <br>
मृत्तिकेचा गज धांवोनी ॥ सागर शोषूं भावित ॥ ५५ ॥ <br>
परम कुमती जो बलहीन ॥ मागें निंदा जल्पे रात्रंदिन ॥ <br>
समरभूमीस पळे उठोन ॥ हें तो लक्षण श्वानाचें ॥ ५६ ॥ <br>
सहदेव बाहू पिटून ॥ म्हणे रे शकुनि सावधान ॥ <br>
मीच ग्राहक असें जाण ॥ प्राणांसी तुझ्या निर्धारे ॥ ५७ ॥ <br>
बहुत फांसे ढाळिले जाण ॥ तितके अंगीं भेदीन बाण ॥ <br>
सुयोधनासहित सर्वहीजण ॥ समरीं संहारीन निर्धारे ॥ ५८ ॥ <br>
शकुनि मी तुझा काळ ॥ जरी छेदीना तुझें शिरकमळ ॥ <br>
तरी ते माद्री वेल्हाळ ॥ जन्मोनि व्यर्थ श्रमविली ॥ ५९ ॥ <br>
हिमाचल चळेल आसनीं ॥ तेज सांडील वासरमणी ॥ <br>
शीतलत्व टाकील रोहिणी- ॥ रमण जरी तत्वतां ॥ ६० ॥ <br>
शेष सांडील भूभार ॥ विष जरी वमील कर्पूरगौर ॥ <br>
हेंही घडेल परि निर्धार ॥ नेम माझा टळेना ॥ ६१ ॥ <br>
भुजा पिटोन नकुल बोलत ॥ कौरवकुल संहारीन समस्त ॥ <br>
धान्यक्षेत्राचें निर्मूल करित ॥ कृषीवल जैसा एकसरें ॥ ६२ ॥ <br>
ऐशी प्रतापप्रतिज्ञा बोलोन ॥ करिते जाहले वनीं प्रयाण ॥ <br>
धौम्य अग्निहोत्रपात्रें घेऊन ॥ सहकृशानु चालिला ॥ ६३ ॥ <br>
धर्म दर्भपवित्रें हातीं घालित ॥ पितृसूक्त जपत जात ॥ <br>
कौरवांचा होईल अंत ॥ चिन्ह पुढील दावितसे ॥ ६४ ॥ <br>
अजातशत्रु सुज्ञ धर्म ॥ समस्तांस पुसे सप्रेम ॥ <br>
म्हणे वडील हो परम ॥ कृपा बहुत असों द्या ॥ ६५ ॥ <br>
तुमच्या आशीर्वादेंकरून ॥ पुढतीं पाहूं तुमचे चरण ॥ <br>
समस्त कौरवांस पुसोन ॥ धर्मराज चालिला ॥ ६६ ॥ <br>
भीष्म द्रोण विदुर ॥ यांच्या नेत्रीं वाहे नीर ॥ <br>
धन्य महाराज युधिष्ठिर ॥ अजातशत्रु नाम साजे ॥ ६७ ॥ <br>
धर्मास म्हणे विदुर ॥ कुंती वृद्ध आणि सकुमार ॥ <br>
ज्येष्ठ बंधूची पत्‍नी निर्धार ॥ माता माझी असों दे ॥ ६८ ॥ <br>
माझिये घरीं ठेवून ॥ बा रे वनवासा करीं तूं प्रयाण ॥ <br>
मग वंदिले कुंतीचे चरण ॥ साष्टांगेंशीं धर्मराजें ॥ ६९ ॥ <br>
विदुर म्हणे धर्मराजा ॥ सोमवंशविजयध्वजा ॥ <br>
श्रीकृष्णस्मरणध्यानपूजा ॥ प्राणांतींही न विसंबें ॥ ७० ॥ <br>
हृदयीं ध्याता कंसारी ॥ कदा भय नाहीं कांतारीं ॥ <br>
तोचि रक्षील नानापरी ॥ दुःख तिळभरी झगटेना ॥ ७१ ॥ <br>
धर्म म्हणे विदुरासी ॥ तूं गुरु पिता देव आम्हांसी ॥ <br>
तुझी आता वंदूनि शीर्षीं ॥ अहर्निश वर्तेन ॥ ७२ ॥ <br>
ऐसें बोलतां युधिष्ठिर ॥ धांवोनि आलिंगी त्यास विदुर ॥ <br>
अश्रुधारा स्रवती नेत्र ॥ प्रेमसागर उचंबळला ॥ ७३ ॥ <br>
कुंतीस निरवून बहुत ॥ पांचही विदुरास नमित ॥ <br>
लक्षोनियां अरण्यपंथ ॥ जाते जाहले तेधवां ॥ ७४ ॥ <br>
पांच पांडव राजहंस ॥ हंसिनी द्रौपदी डोळस ॥ <br>
जिचे अंगींचा सुवास ॥ वनामाजी फांकतसे ॥ ७५ ॥ <br>
एके वस्त्रें द्रौपदी जात ॥ पांडव मागें वल्कलवेष्ठित ॥ <br>
कुंती देखोनि आक्रंदत ॥ हृदय पिटित स्वहस्तें ॥ ७६ ॥ <br>
अंग टाकित धरणीं ॥ अगे वेल्हाळे याज्ञसेनी ॥ <br>
पतिसमवेत नयनीं ॥ केव्हां तूतें देखेना ॥ ७७ ॥ <br>
अहा द्वारकानगरविलासिया ॥ कोठे गुंतलासी विसांविया ॥ <br>
पांडवां व्यसनीं पडलिया ॥ नेणसी तूं व्यापका ॥ ७८ ॥ <br>
कुरुकुलमुकुटावतंस ॥ पंडुराज तूं पवित्र पुरुष ॥ <br>
तुज कैसा स्वर्गवास ॥ गोड वाटे एधवां ॥ ७९ ॥ <br>
वना गेलिया श्रीरामचंद्र ॥ पाठी धांवे कौसल्या सुंदर ॥ <br>
तैसी गजपुराबाहेर ॥ कुंती धांवे पुत्रांमागे ॥ ८० ॥ <br>
अगे पांचालि मायबहिणी ॥ प्राणसखें सांगातिणी ॥ <br>
वदन दावीं गे परतोनी ॥ मज टाकूनि जातेसी ॥ ८१ ॥ <br>
सहदेव आणि नकुळ ॥ तान्हीं बाळें केवळ ॥ <br>
मज निरवूनि वेल्हाळ ॥ माद्री गेली स्वर्गातें ॥ ८२ ॥ <br>
नकुलसहदेवांच्या गळां ॥ कुंती मिठी घाली ते वेळां ॥ <br>
कौरवांच्या नारी सकळा ॥ देखोनि रडती तेधवां ॥ ८३ ॥ <br>
म्हणती वैधव्य आम्हांस आलें ॥ भूलले कौरव कां हें न कळे ॥ <br>
नगरवासी लोक ते वेळे ॥ शोक करिती अपार ॥ ८४ ॥ <br>
मथुरे जातां यादवेंद्र ॥ यशोदा नंद गौळी समग्र ॥ <br>
गोपी शोक करिती उग्र ॥ तैसेंचि येथें जाहलें ॥ ८५ ॥ <br>
कुंतीस सांवरूनि विदुर ॥ गृहास नेत सत्वर ॥ <br>
सुभद्रा आणि सौभद्र  ॥ द्वारकेसी पाठविलीं ॥ ८६ ॥ <br>
पांडवांस बोळवित विदुर ॥ अरण्यांत गेला दूर ॥ <br>
नीति सांगोनि अपार ॥ मागुती येत स्वस्थलीं ॥ ८७ ॥ <br>
इतर पांडवस्त्रिया सुंदरा ॥ कुंती पाठवित माहेरा ॥ <br>
वनवास सरल्या सकुमारा ॥ मागुती यावें भेटीतें ॥ ८८ ॥ <br>
द्रौपदीचे पंचकुमारां ॥ विदुर पाठवी पांचालपुरा ॥ <br>
धुष्टद्युम्न द्रुपद अवधारा ॥ प्राणांपरी प्रिय करिती ॥ ८९ ॥ <br>
धृतराष्ट्र पुसे विदुरा ॥ पांडव गेले वनांतरा ॥ <br>
विषाद धरिला अंतरा ॥ किंवा सुखरूप गेले पैं ॥ ९० ॥ <br>
विदुर म्हणे झांकून वदन ॥ धर्में केलें वनप्रयाण ॥ <br>
मुखें धरिलें दृढमौना ॥ न बोलत कोणाशीं ॥ ९१ ॥ <br>
भुजा उभारोनि भीमसेन ॥ कल्पांतरुद्रसा क्रोधायमान ॥ <br>
गर्जत जैसा पंचानन ॥ हुंकारत तेविं गेला ॥ ९२ ॥ <br>
वाममुष्टीं सिकता घेऊनी ॥ सव्यभागें विखरी मेदिनीं ॥ <br>
शिर तुकावीत विपिनीं ॥ पार्थवीर प्रवेशला ॥ ९३ ॥ <br>
कर्दमें लेपूनियां वदन ॥ गेला सहदेव माद्रीनंदन ॥ <br>
जैसा आच्छादिला अभ्रेंकरून ॥ वासरमणि निराळीं ॥ ९४ ॥ <br>
सर्वांगीं मृत्तिका चर्चून ॥ नकुल गेला बलसंपन्न ॥ <br>
जेविं संसारमाया टाकून ॥ योगी जाय तपोवना ॥ ९५ ॥ <br>
मोकळे केश हस्ते झाडित ॥ हृदयीं पेटला क्रोधानल बहुत ॥ <br>
नेत्रोदकें तो विझवित ॥ द्रौपदी गेली वनांतरा ॥ ९६ ॥ <br>
धौम्य दर्भां धरूनि मुष्टीं॥ पढत गेला अंत्येष्टी ॥ <br>
ज्येष्ठकनिष्ठनामें अलोटी ॥ तर्पण पुढें करावया ॥ ९७ ॥ <br>
विदुरास धृतराष्ट्र म्हणत ॥ पांडवीं काय सुचविला अर्थ ॥ <br>
ही लक्षणें विपरीत ॥ काय कारण दावावया ॥ ९८ ॥ <br>
विदुर म्हणे तो अर्थ ॥ कासया पुससी तूं व्यर्थ ॥ <br>
पुत्रलोभें तुझें चित्त ॥ भ्रमीभूत जाहलें ॥ ९९ ॥ <br>
समरांगणीं जीवनाश अपार ॥ होईल ब्रह्मसृष्टीचा संहार ॥ <br>
म्हणवूनि धर्मराज वक्त्र ॥ झांकोनि गेला न पाहे ॥ १०० ॥ <br>
तेरा वरुषांउपरी ॥ कौरवप्रेतें पडतील समरी ॥ <br>
तीं न पहावया दृष्टीभरी ॥ मुख झांकिलें म्हणूनियां ॥ १०१ ॥ <br>
भुजा विलोकी भीमसेन ॥ मनांत संकल्पिलें हेंचि पूर्ण ॥ <br>
दोर्दंडबलेकरून  ॥ कौरवप्रेतें पाडीन मी ॥ १०२ ॥ <br>
सागरींची वाळू न गणवे जाण ॥ तैसे असंख्य सोडीन बाण ॥ <br>
घेईन कौरवांचे प्राण ॥ हेंचि अर्जुन चिंतित ॥ १०३ ॥ <br>
फाल्गुनें दाविलें हेंचि पूर्ण ॥ फाल्गुनमासीचे मंत्र जाण ॥ <br>
जपतील तुझे नंदन ॥ येतां मरण शेवटीं ॥ १०४ ॥ <br>
रक्तपंक  माजेल रणीं ॥ कौरवप्रेतें पडतील मेदिनी ॥ <br>
चिखले मुखें जातील भरूनी ॥ गृध बैसोनि टोंचिती ॥ १०५ ॥ <br>
हें चिन्ह सहदेवें दाविलें ॥ धूळीने अंग भरिलें नकुलें ॥ <br>
स्वरूप त्याचें तेजागळें ॥ कामिनी भुलती पाहतां ॥ १०६ ॥ <br>
यालागीं मृत्तिकामलें ॥ शरीर झांकिलें नकुलें ॥ <br>
चिन्ह द्रौपदीनें दाविलें ॥ अर्थ ऐक तयाचा ॥ १०७ ॥ <br>
चवदा वर्षांउपरी जाणा ॥ हृदय पिटितील तुझ्या सुना ॥ <br>
मुक्तकेशा येतील स्वाना ॥ अंत्येष्टिविधि पहावया ॥ १०८ ॥ <br>
धौम्य हेंचि जाणवित ॥ कौरवांची क्रिया समस्त ॥ <br>
करावयासी जपत ॥ अंत्येष्टिविधि आधींच पैं ॥ १०९ ॥ <br>
पांडव प्रवेशतां वनांतरी ॥ दुश्चिन्हें उदेलीं कुंजरपुरीं ॥ <br>
स्वप्नें देखती कौरवनारी ॥ दुष्ट दुःखदायक जीं ॥ ११० ॥ <br>
विगतधवा कामिनी ॥ ओटी भरिती मृत्तिका घेऊनी ॥ <br>
मंगलसूत्रें तोडोनी ॥ कालपुरुष नेतसे ॥ १११ ॥ <br>
कृष्णवस्त्रवेष्टित नारी ॥ कौरवांचिया शिरावरी ॥ <br>
तैल सिंदूर घालिती झडकरी ॥ आरक्त पुष्यें तुरंबोनियां ॥ ११२ ॥ <br>
पृथ्वी तप्त जाहली बहुत ॥ सूर्य वह्निवृष्टि करित ॥ <br>
मेघ रक्तधारा वर्षत ॥ प्रलयवात सुटला ॥ ११३ ॥ <br>
भयभीत दुर्योधन ॥ विपरीत चिन्हे ऐकोन ॥ <br>
द्रोणास म्हणे करीं जतन ॥ गुरुवर्या येथूनि ॥ ११४ ॥ <br>
सुयोधनास म्हणे द्रोण ॥ तुझिया काजीं वेंचीन प्राण ॥ <br>
सर्वां ठायीं यश साधीन ॥ एका पांडवांवांचूनि ॥ ११५ ॥ <br>
कृष्णकृपेचा वज्रपंजर ॥ पांच पांडव त्यांत कीर ॥ <br>
सुखरूप खेळती अहोरात्र ॥ निर्भय निःशंक सर्वदा ॥ ११६ ॥ <br>
माझीं शस्त्रें त्यांस समरी ॥ न रुपतीच गा निर्धारीं ॥ <br>
जैसा मेघ वर्षतां पर्वत अंतरीं ॥ दुःख कांहीं मानीना ॥ ११७ ॥ <br>
द्रुपदाचा केला अपमान ॥ तेणें तें वैर स्मरोन ॥ <br>
पुत्र जन्मविला धृष्टद्युम्न ॥ अग्निसंभव मजलागीं ॥ ११८ ॥ <br>
त्याचे हातें मज मृत्य ॥ होणार न चुके बलवंत ॥ <br>
तरी मी एक सांगेन हित ॥ धरिसी जरी मानसीं ॥ ११९ ॥ <br>
तरी वैरभाव सांडोनी ॥ पांडव आणावे परतोनी ॥ <br>
शक्रप्रस्थीं तयां स्थापूनी ॥ सुखरूप नांदावे ॥ १२० ॥ <br>
धृतराष्ट्र म्हणे विदुरासी ॥ जाऊनि आणीं पांडवांसी ॥ <br>
समजावूनि तयांसी ॥ शक्रप्रस्था पाठवूं ॥ १२१ ॥ <br>
जरी ते न येती वनाहूनी ॥ तरी वस्त्रभूषणें वाजीवारणी   ॥ <br>
अपार संपत्ति नेऊनी ॥ द्यावी त्यांसी वनांतरीं ॥ १२२ ॥ <br>
मग बोले विदुर वचन ॥ ते सर्वथा न येती परतोन ॥ <br>
तुझा कुलक्षय केल्याविण ॥ समाधान नव्हेचि ॥ १२३ ॥ <br>
वचन विदुराचें परम तीव्र ॥ ऐकतां खोंचलें अंतर ॥ <br>
अंध व्याकुल अहोरात्र ॥ चिंतार्णवीं बुडाला ॥ १२४ ॥ <br>
संजय म्हणे अंबिकानंदना ॥ पांडव दवडिले दूरी वना ॥ <br>
एकछत्र राज्यासना ॥ दृढ नांदे पुत्रपौत्रीं ॥ १२५ ॥ <br>
लक्ष्मी आणि यश ॥ तिहीं तुम्हांस दिधली भाष ॥ <br>
ईश्वरी कळा आसमास ॥ काळें तुम्हांस दिधली ॥ १२६ ॥ <br>
तुम्हांस हा भरंवसा निश्चित ॥ आतां कां वाटतें दुश्चित्त ॥ <br>
भाग्य भोगीं बहुत ॥ दिवसेंदिवस चढतेंचि ॥ १२७ ॥ <br>
अंध खोंचला मानसीं ॥ म्हणे कां काळिजीं सुरी घालिसी ॥ <br>
विपरीत व्हावें पांडवांसी ॥ माझे मानसीं नसे हें ॥ १२८ ॥ <br>
मी चक्षुहीन वृद्ध गलित ॥ पुत्र न मानिती वचनार्थ ॥ <br>
ऐश्वर्यमदें जाहले मत्त ॥ न गणिती हें त्रिभुवन ॥ १२९ ॥ <br>
पांडव माझे शत्रू केले ॥ चिंताग्नींत मज लोटिलें ॥ <br>
काले पाश बांधिले ॥ कंठीं माझे संजया ॥ १३० ॥ <br>
शूळावरी रोंविला प्राणी ॥ त्यास उपभोग काय देऊनी ॥ <br>
कड्यावरून लोटिला धरणीं ॥ सुमनशेज काय त्या ॥ १३१ ॥ <br>
तैसें पांडवांशी वैर पडिलें ॥ आतां सुख कासयाचें बोलिलें ॥ <br>
कुलक्षय होईल बळे ॥ हे मज कळले संजया ॥ १३२ ॥ <br>
संजय म्हणे ते वेळां ॥ कुलक्षय हा तुवांच केला ॥ <br>
पुत्राचिया बोला- ॥ माजी वर्तसी ॥ १३३ ॥ <br>
सभेसी आणिली पांचाळी ॥ पुत्रांसी न वारिसी ते वेळीं ॥ <br>
वस्त्रें फेडितां हृदयकमलीं ॥ सुख तुज वाटलें ॥ १३४ ॥ <br>
दुर्योधन दुरूक्ति बोलत ॥ कर्ण शकुनि अनुमोदित ॥ <br>
ते दंतभग्न करूनि समस्त ॥ वर्जिले नाहींत तुवां कीं ॥ १३५ ॥ <br>
पंचही भ्रतार टाकूनी ॥ रिघे तूं आमुचे सदनीं ॥ <br>
तुझा पुत्र बोलिला वाणी ॥ उगाच ऐकूनि होतासी ॥ १३६ ॥ <br>
भीष्में आणि विदुरें नीती ॥ तुज सांगितली बहुत रीतीं ॥ <br>
परी न भरेचि तुझे चित्तीं ॥ वाउग्या गोष्टी काय आतां ॥ १३७ ॥ <br>
आपल्या हस्तें घेऊनि शस्त्र ॥ काळ नाहीं छेदित शिर ॥ <br>
बुद्धि विपरीत होतां निर्धार ॥ कालक्षोभ जाणिजे ॥ १३८ ॥ <br>
केल्या अन्यायाच्या राशी ॥ व्यर्थ कासया गोष्टी बोलसी ॥ <br>
केलें तें फल भोगिसी ॥ अल्पकाळेंचि तत्वतां ॥ १३९ ॥ <br>
महासती ते पांचाली ॥ जिचा कैवारी वनमाली ॥ <br>
अपार वस्त्रें पुरविलीं ॥ देखिली सकळीं सभेंत ॥ १४० ॥ <br>
धृतराष्ट्र म्हणे संजयासी ॥ जितक्या गोष्टी तूं बोलसी ॥ <br>
आल्या मज प्रत्ययासी ॥ सत्य सत्य सुजाणा ॥ १४१ ॥ <br>
पांडवांचा रक्षक ॥ पूर्ण असे द्वारकानायक ॥ <br>
हें जाणतां मूर्ख ॥ कैसा जाहलों संजया ॥ १४२ ॥ <br>
माझें प्रारब्ध घोर गहन ॥ न कळे तयाचें निदान ॥ <br>
दुःख भोगवील संपूर्ण ॥ हें मीं बरवें जाणिलें ॥ १४३ ॥ <br>
द्रौपदी क्षोभविली परम ॥ कौरव होती अवघे भस्म ॥ <br>
ईश्वरी मायेचें दुर्गम ॥ विंदाण वाटे मजलागीं ॥ १४४ ॥ <br>
पांडव गेले बाहेरी ॥ एकचि आकांत जाहला नगरीं ॥ <br>
आक्रंदल्या सकल नारी ॥ जाहली बोहरी वंशाची ॥ १४५ ॥ <br>
द्रौपदीस कुशब्द बोलिले ॥ ते श्रीधरें सकल ऐकिले ॥ <br>
तेणें मनांत ऐसें भाविलें ॥ ते शब्द लागले देवकीतें ॥ १४६ ॥ <br>
द्रौपदी नव्हे हे देवकी माउली ॥ दुर्जनीं सभेंत गांजिली ॥ <br>
सुदर्शन सोडोनि ते वेळीं ॥ शिरें छेदावीं कौरवांचीं ॥ १४७ ॥ <br>
परि सत्वधीर जगन्नाथ ॥ क्षमा केली तेव्हां बहुत ॥ <br>
द्रौपदीचे करूनि निमित्त ॥ कुलक्षय करील तो ॥ १४८ ॥ <br>
संजय म्हणे धृतराष्ट्रासी ॥ आतां गोष्टी आल्या प्रत्ययासी ॥ <br>
वैशंपायन जनमेजयासी ॥ कथा सांगे रसाळ ॥ १४९ ॥ <br>
सभापर्व संपलें येथ ॥ पुढें वनपर्व अद्‌भुत ॥ <br>
जें ऐकतां पापपर्वत ॥ भस्म होती क्षणार्धें ॥ १५० ॥ <br>
भारत सरोवर निर्मल ॥ सभापर्व त्यांत कमल ॥ <br>
सज्जनमिलिंद सकल ॥ आमोद  सेवूं धांवती ॥ १५१ ॥ <br>
कीं भारत हा ब्रह्मगिरी ॥ सभापर्व निघाली गोदावरी ॥ <br>
प्रेमसिंहस्थीं नरनारी ॥ स्नानालागीं धांवती ॥ १५२ ॥ <br>
भारत हा क्षीरसागर ॥ असंभाव्य भरला थोर ॥ <br>
तेथें ब्रह्मानंद श्रीधर ॥ तृषाक्रांत धावला ॥ १५३ ॥ <br>
त्यांतील अंजलीनें किंचित ॥ घेतलें तृष्णानिवारणार्थ ॥ <br>
तैसा सारभाग यथार्थ ॥ भारतांत निवडिला ॥ १५४ ॥ <br>
पाल्हाळ बोलतां अपार ॥ ग्रंथ होईल जैसा समुद्र ॥ <br>
बोलतां ध्वनित अणुमात्र ॥ कथा विचित्र दिसेना ॥ १५५ ॥ <br>
संकोच पाल्हाळ टाकूनि समस्त ॥ मित रसाळ प्रकटला ग्रंथ ॥ <br>
रचनासाहित्य पंढरीनाथ ॥ कर्ता येथें जाणिजे ॥ १५६ ॥ <br>
पांडवप्रतापग्रंथ गहन ॥ पांडुरंग हें अभिधान ॥ <br>
नाम ठेविलें असेल पूर्ण ॥ प्रीतींकरून सत्य पै ॥ १५७ ॥ <br>
पुढें वनपर्व वसंतवन ॥ दृष्टांतवृक्ष दाटले सघन ॥ <br>
साहित्यवनश्री पूर्ण ॥ विराजमान टवटवित ॥ १५८ ॥ <br>
ते छायेसी पंडित सुमती ॥ सदाकाल घेती विश्रांती ॥ <br>
श्रीधर तेथें अहोरात्रीं ॥ चरण तळहातीं तयांचे ॥ १५९ ॥ <br>
श्रीमद्‌भीमातटविलासा ॥ दिगंबरा पंढरीशा ॥ <br>
श्रीधरवरदा अविनाशा ॥ ब्रह्मानंदा दयाब्धे ॥ १६० ॥ <br>
सुरस पांडवप्रताप ग्रंथ ॥ सभापर्व व्यासभारत ॥ <br>
त्यांतील सारांश यथार्थ ॥ बाविसाव्यांत कथियेला ॥ १६१ ॥ <br>
स्वस्ति श्रीपांडवप्रताप ग्रंथ ॥ सभापर्वटीका श्रीधरकृत ॥ <br>
पांडव गेले वनवासाप्रत ॥ सभापर्व संपविलें ॥ १६२ ॥ <br>
इति श्रीधरकृतपांडवप्रतापे सभापर्वणि द्वाविंशोऽध्यायः <br>
अध्याय बाविसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>