<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap63.htm">मागचा अध्याय</a>
</div>
<div class="nex">
<a href="#">ग्रंथ समाप्त</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय चौसष्टावा </p><br>
<p class="hdr3">धृतराष्ट, गांधारी, कुंती वगैरेंचा शेवट  </p><br>

<p class="ovi">
श्रीगणेशाय नम: ॥ <br>
आदिपुरुषा दत्तात्रेया ॥ श्रीमद्धीमातटविलासिया ॥ <br>
ब्रह्मानंदा यतिवर्या ॥ सद्‌गुरुराया सुखाब्धे ॥ १ ॥ <br>
सच्चिदानंदा नीलगात्रा ॥ कमलोद्भवजनका शतपत्रनेत्रा ॥ <br>
सनकादिवंद्या त्रिनेत्रमित्रा ॥ सुत्रामा सदा ध्यातसे ॥ २ ॥ <br>
स्वर्धुनी उद्भवली चरणीं ॥ आम्नाय गाती दिनरजनीं ॥ <br>
हृदयमांदुसेंत विद्वजनीं ॥ ठेविला अससी प्रेमभरें ॥ ३ ॥ <br>
मत्स्यरूपिया वेदोद्धारका ॥ कमठरूपा सृष्टिपालका ॥ <br>
द्विजांवरी क्षमा धरिली देखा ॥ प्रर्‍हादरक्षका नरहरे ॥ ४ ॥ <br>
दानवमोहना बलिबंधना ॥ क्षत्रियांतका जामदग्न्या ॥ <br>
अयोध्यापति दशमुखमर्दना ॥ कंसांतका मुरारे ॥ ५ ॥ <br>
कारुण्यवेषधारका ॥ कुतर्कयवनसंहारका ॥ <br>
पुरुषोत्तमा द्वारकानायका ॥ पंढरीशा परात्परा ॥ ६ ॥ <br>
धरणिजोद्भव आत्मजजात ॥ त्यांत उत्पन्न त्यांत राहात ॥ <br>
त्याचे तनयेचा कांत ॥ प्रसन्न हो कां सर्वदा ॥ ७ ॥ <br>
तव कृपेच्या बळें यथार्थ ॥ संपला हा पांडवप्रताप ग्रंथ ॥ <br>
आश्रमवासिक पर्व येथ ॥ कळसाध्यायीं कथियेलें ॥ ८ ॥ <br>
अश्वमेध जाहला संपूर्ण ॥ जनमेजयास म्हणे वैशंपायन ॥ <br>
धर्में न्यायनीतींकरून ॥ चौपन्न वर्षें राज्य केलें ॥ ९ ॥ <br>
यावरी अहोरात्रीं ॥ भीम धृतराष्ट्राचा द्वेष करी ॥ <br>
पूर्व वैर आठवून अंतरीं ॥ कौरवीं जें जें केलें तें ॥ १० ॥ <br>
म्हणे हा वृद्ध तत्त्वतां ॥ मज मारावया जपत होता ॥ <br>
तें समजले द्वारकानाथा ॥ तेणें तेव्हां वाचविले ॥ ११ ॥ <br>
लोहप्रतिमा निर्मिली ॥ ते या वृद्धास भेटविली ॥ <br>
येणें रगडून चूर्ण केली ॥ मग अनुताप उपजला ॥ १२ ॥ <br>
म्यां या भुजबळेंकरून ॥ याचे पुत्र मारिले आपटून ॥ <br>
येणेच आम्हांस जाचिलें पूर्ण ॥ जाहला दीन आतां हा ॥ १३ ॥ <br>
धृतराष्ट्र गांधारी जाण ॥ ऐकोन भीमाचीं वचनें तीक्ष्ण ॥ <br>
म्हणती आतां द्यावा प्राण ॥ परी हें आमुचेन सोसवेना ॥ १४ ॥ <br>
आंतचेआंत चडफडती ॥ धर्मासी कदा न सांगती ॥ <br>
दोघेंही अन्न त्यजिती ॥ उपवास करिती सर्वदा ॥ १५ ॥ <br>
दिलें सर्व सुख सोडून ॥ तृणासनीं करिती शयन ॥ <br>
पुत्रांचे दुःख आठवून ॥ क्षणक्षणां आरंबळती ॥ १६ ॥ <br>
दर्शना आला धर्मराज देख ॥ उभयांचे चरणीं ठेवी मस्तक ॥ <br>
इच्छिले पदार्थ सकळिक ॥ क्षणक्षणां पुरवीतसे ॥ १७ ॥ <br>
धृतराष्ट्र होऊनि दीन ॥ धर्माप्रति बोले वचन ॥ <br>
मी सेवितों आतां तपोवन ॥ समाधान तेणें मज ॥ १८ ॥ <br>
धर्म म्हणे पितया जाण ॥ तूं जाशील जरी सदनांतून ॥ <br>
तरी मी देईन आपुला प्राण ॥ किंवा येईन तुझ्या संगे ॥ १९ ॥ <br>
तूं जातां वनाप्रती ॥ मज परत्रींचे लोक हांसती ॥ <br>
मी राज्य नेघें निश्चितीं ॥ सेवक सांगातीं होईन ॥ २० ॥ <br>
सत्यवतीहृदयरत्‍न ॥ धर्मास सांगे येऊन ॥ <br>
तपा जाऊं दे अंबिकानंदन ॥ तेणेंकरून उद्धार तयाचा ॥ २१ ॥ <br>
संग्रामीं पडावा क्षत्री ॥ किंवा तप आचरोन अहोरात्रीं ॥ <br>
देह ठेवावा धरित्रीं ॥ स्वर्धुनीचे तीरीं जाण ॥ २२ ॥ <br>
मग सर्व प्रजा आणोन ॥ धृतराष्ट्रें तयांस पुसोन ॥ <br>
धर्माचें करी समाधान ॥ नीति सांगितली बहुतचि ॥ २३ ॥ <br>
अपार दानें ते वेळां ॥ धृतराष्ट्रें दिधलीं याचकांला ॥ <br>
द्रव्य गज घोडे गायी सकलां ॥ ब्राह्मणांस देतसे ॥ २४ ॥ <br>
आपुल्या ज्या सर्व संपत्ती ॥ त्या वेंचिल्या विप्रांहातीं ॥ <br>
भीष्मश्राद्ध करून प्रीतीं ॥ आणीकही तिथी वडिलांच्या ॥ २५ ॥ <br>
धृतराष्ट्र जातो जाणोन ॥ कौरवस्त्रिया आल्या धांवोन ॥ <br>
पांडवललना मिळोन ॥ खेद करिती त्यालागीं ॥ २६ ॥ <br>
यावरी वसुदेवभगिनी ॥ कुंतीही निघाली तये क्षणीं ॥ <br>
धर्मास सांगे प्रीतीकरूनी ॥ नकुळसहदेवां पाळिजे ॥ २७ ॥ <br>
हे घेतील जे जे आळी ॥ ते ते त्वां वडिलें पुरविजे सकळी ॥ <br>
कर्णवीराचीं श्राद्धें सकळीं ॥ करीत जाई धर्मा तूं ॥ २८ ॥ <br>
वृषकेत नेणते बाळ ॥ याचा करीं बरवा सांभाळ ॥ <br>
कष्टी जाहली द्रौपदी वेल्हाळ ॥ पुत्रशोकेंकरोनियां ॥ २९ ॥ <br>
धर्मा इचें मन समाधान ॥ रक्षीत जाई अनुदिन ॥ <br>
मी वडिलासांगातीं जात्यें जाण ॥ सेवा वनीं करावया ॥ ३० ॥ <br>
पांचही कुमार सद्‌गद होउनी ॥ लागती तेव्हां पृथेचे चरणीं ॥ <br>
हें राज्य तुझें टाकूनी ॥ कां हो जननि जातेस ॥ ३१ ॥ <br>
तुझे मनीं ऐसें होतें ॥ तरी कां वनाहूनी आणिलें आम्हांतें ॥ <br>
सुभद्रा द्रौपदी रडत तेथें ॥ कुंती त्यांतें सांवरित ॥ ३२ ॥ <br>
धृतराष्ट्र म्हणे कुंति अवधारीं ॥ तूं राहें आपुले मंदिरीं ॥ <br>
परी ते नायके निर्धारीं ॥ निश्चय न सोडी सर्वथा ॥ ३३ ॥ <br>
धृतराष्ट्र कुंती गांधारी ॥ विदुर निघाला झडकरी ॥ <br>
आकांत करिती सकल नारी ॥ देह गेह नाठवे तयां ॥ ३४ ॥ <br>
गायीविण वत्सें दीन ॥ तैसे दिसती पंडुनंदन ॥ <br>
कौरवपांडवस्त्रिया परतोन ॥ शोक करित सदना गेल्या ॥ ३५ ॥ <br>
ते दिवशीं भागीरथी ॥ तीरीं जाऊन सर्व राहती ॥ <br>
संजय आणि ब्राह्मण निघती ॥ घेऊन राजअग्निहोत्र ॥ ३६ ॥ <br>
धर्मास आशीर्वाद देऊन ॥ परतविला घालोनि आण ॥ <br>
अंध म्हणे पुत्रा तूं पुण्यपरायण ॥ राज्य चालवीं नीतीनें ॥ ३७ ॥ <br>
यावरी वृद्धांस नमून ॥ पांडव घालिती प्रदक्षिण ॥ <br>
खेद करीत परतती तेथोन ॥ स्फुंदत जाती गजपुरा ॥ ३८ ॥ <br>
विरस दिसे हस्तनापुर ॥ सभा भणभणित समग्र ॥ <br>
कौरवांचीं मंदिरे सुंदर ॥ ओस सर्व पडियेलीं ॥ ३९ ॥ <br>
उत्तरपंथें वृद्धें जाती ॥ ऋषींचे आश्रम पाहती ॥ <br>
तप करीत शतायु नरपती ॥ तेथें राहती दिवस कांहीं ॥ ४० ॥ <br>
वल्कले नेसून समस्तीं ॥ सर्वांगीं चर्चिल्या विभूती ॥ <br>
मग व्यासाश्रमाप्रति जाती ॥ शरीरे कृश चौघांची ॥ ४१ ॥ <br>
विदुर आणि धृतराष्ट्र ॥ मस्तकीं धरिती जटाभार ॥ <br>
उरले अस्थींचे पंजर ॥ कलेवर मात्र दिसतसे ॥ ४२ ॥ <br>
धृतराष्ट्राच्या भेटीसी ॥ येती नारदादि सर्व ऋषी ॥ <br>
अंबिकासुत पूजी तयांसी ॥ तोयपुष्पफलांनी ॥ ४३ ॥ <br>
धृतराष्ट्राचे आयुष्य साचार ॥ उरलें तीन संवत्सर ॥ <br>
वृद्धाकारणें युधिष्ठिर ॥ खंती करी गजपुरीं ॥ ४४ ॥ <br>
धर्म सर्वदा उदास ॥ राज्य करावया नेघे मानस ॥ <br>
जैसा धरिला वेंठीस ॥ तैसें राज्य चालवी तो ॥ ४५ ॥ <br>
कीं पाहुणा बैसला घरांत ॥ तो कोठे न घाली चित्त ॥ <br>
कीं छायेस बैसला मार्गस्थ ॥ क्षणभरी उगाचि ॥ ४६ ॥ <br>
वारिजपत्र असोनि जळीं ॥ कोरडे न भिजे कदाकाळीं ॥ <br>
तैसा धर्म हृदयकमळीं ॥ उदास आणि अलिप्त ॥ ४७ ॥ <br>
खंती वाटे धर्मालागून ॥ पाहावया वडिलांचे चरण ॥ <br>
सेनेसहित पंडुनंदन ॥ निघते जाहले तेधवां ॥ ४८ ॥ <br>
सेना चालावया वाट ॥ खणून करिती नीट ॥ <br>
वापी कूप तडागें अवीट ॥ करिती उदकप्राशना ॥ ४९ ॥ <br>
कौरवपांडवललना ॥ द्रौपदी सुभद्रा त्या क्षणा ॥ <br>
नरयानी आरूढोनि जाणा ॥ चालिल्या दर्शना वडिलांच्या ॥ ५० ॥ <br>
अठरा जाती व्रजजन ॥ निघाले तेव्हा गाडे करून ॥ <br>
कृपाचार्य रथीं बैसोन ॥ निघता जाहला धर्मासवें ॥ ५१ ॥ <br>
धर्मावरी धरिलें छत्र ॥ आतपत्र मेघडंबर ॥ <br>
मकरबिरुदें अतिसुंदर ॥ पुढें चालती तेजस्वी ॥ ५२ ॥ <br>
युयुत्सु धृतराष्ट्रनंदन ॥ गजपुरीं ठेविला रक्षण ॥ <br>
धौम्य पुरोहित जाण ॥ तोही ठेविला त्याजवळी ॥ ५३ ॥ <br>
द्रौपदी पुढें आधीं देख ॥ तिचे मागें ललना सकळिक ॥ <br>
जाती वेत्रपाणी गर्जत सुरेख ॥ सहस्रावधि त्यांपुढें ॥ ५४ ॥ <br>
धृतराष्ट्राचा आश्रम जाण ॥ जवळी उरला देखोन ॥ <br>
पांडवीं सांडोनि स्यंदन ॥ जाती चरणचालीनें ॥ ५५ ॥ <br>
पांचाळीआदि सकळ युवती ॥ चरणीं हंसगती चमकती ॥ <br>
सहदेव नकुल पुढें धांवती ॥ पहावया कुंती माउलीतें ॥ ५६ ॥ <br>
अत्यंत कृश देखोन ॥ रडती गळां मिठी घालून ॥ <br>
धृतराष्ट्रगांधारींचे चरण ॥ धर्मराजें वंदिले ॥ ५७ ॥ <br>
कुंतीचे वंदूनि पाय ॥ विदुरास पाहती लवलाहें ॥ <br>
तंव तो तपास गेला पाहें ॥ आणिके स्थळी एकांतीं ॥ ५८ ॥ <br>
कुंती घट उदकें भरून ॥ येत होती आश्रमालागून ॥ <br>
पांडवीं तियेस वंदून ॥ घट आपण घेतला ॥ ५९ ॥ <br>
तिघांसी बैसवून ॥ हस्तनापुरींचे सर्व जन ॥ <br>
धर्में भेटविले आणून ॥ नाम कर्म सांगोनियां ॥ ६० ॥ <br>
धर्मरायास भेटावया ॥ सर्व ऋषी आले धांवोनियां ॥ <br>
धर्म शिबिरें उभारोनियां ॥ भोजन देत ऋषींतें ॥ ६१ ॥ <br>
न्यून नाहीं तेथें कांहीं ॥ रायाराणीचे सोहळे पाहीं ॥ <br>
मग स्त्रियांस लवलाहीं ॥ संजय भेटवी वृद्धांतें ॥ ६२ ॥ <br>
नांवें घेऊनि सांगे ते क्षणीं ॥ हे द्रौपदी सुभद्रा श्रीकृष्णभगिनी ॥ <br>
हे बभ्रुवाहनाची जननी ॥ चित्रांगी नामें जाणिजे ॥ ६३ ॥ <br>
हे उलूपी शेषतनया ॥ हे प्रमिला पार्थभार्या ॥ <br>
हे उत्तरा अभिमन्यू जाया ॥ परीक्षितीची माता जे ॥ ६४ ॥ <br>
या धृतराष्ट्रा तुझ्या सुना ॥ आल्या सर्व कौरवललना ॥ <br>
वृद्धाचिया चरणा ॥ सकळ नमून बैसती ॥ ६५ ॥ <br>
सद्‌गद होऊन पुसे युधिष्ठिर ॥ कोठे आहे वडील विदुर ॥ <br>
त्रिकालज्ञानी हरिकृपापात्र ॥ अति चतुर महाराज तो ॥ ६६ ॥ <br>
संजय बोले वचन ॥ पैल वृक्षातळीं उदास नग्न ॥ <br>
तप करी वायु आकर्घून ॥ जाहला निमग्न निजरूपीं ॥ ६७ ॥ <br>
तेथें एकला युधिष्ठिर ॥ पहावया गेला सत्वर ॥ <br>
तो जटामंडित नग्न दिगंबर ॥ नेत्र झांकून बैसला ॥ ६८ ॥ <br>
देहावरी नाहीं विदुर ॥ धर्में घातला नमस्कार ॥ <br>
चरमवृत्ति बाणली साचार ॥ चलनवलन राहिलें ॥ ६९ ॥ <br>
धर्म पाहे निरखून ॥ तो विदुर जाहला श्रीकृष्ण ॥ <br>
परब्रह्मरूप होऊन ॥ ब्रह्मानंदीं मिळाला ॥ ७० ॥ <br>
सद्‌गदित होऊन युधिष्ठिर ॥ नमून परतला सत्वर ॥ <br>
गांधारी कुंती धृतराष्ट्र ॥ तयांजवळी बैसला ॥ ७१ ॥ <br>
फलें मूलें भक्षून ॥ पांडव भूमीसी करिती शयन ॥ <br>
मृगया दिधली टाकून ॥ पांचही जणीं तेधवां ॥ ७२ ॥ <br>
श्वापदे तेथें निर्वैर ॥ रम्य उद्यानी तरुवर ॥ <br>
वस्त्रें पादुका कमंडलू अपार ॥ धर्मराज देत ऋषींतें ॥ ७३ ॥ <br>
धृतराष्ट्र व माता दोघी जणी ॥ तप करिती कैशीं बैसोनी ॥ <br>
पांडव पाहती दुरोनी ॥ तंव वेदव्यास पातला ॥ ७४ ॥ <br>
पांडवीं केलें पूजन ॥ व्यास पुसे अंधालागून ॥ <br>
पुत्रशोकें तुझें मन ॥ दुःख पावत नाहीं कीं ॥ ७५ ॥ <br>
रज आणि तम जाण ॥ केलीं दूर कीं मनांतून ॥ <br>
ज्ञानचिन्हें संपूर्ण ॥ सत्त्वबुद्धि असे कीं ॥ ७६ ॥ <br>
एक मासपर्यंत ॥ धर्मराज राहिला तेथ ॥ <br>
तो ऋषी आले समस्त ॥ व्यासधर्मांस भेटावया ॥ ७७ ॥ <br>
तितुकियांचेही पूजन ॥ धर्म करी प्रीतीकरून ॥ <br>
यावरी सत्यवतीनंदन ॥ धृतराष्ट्राप्रति बोलत ॥ ७८ ॥ <br>
इच्छित असेल माग कांहीं ॥ अंबिकात्मज बोले ते समयीं ॥ <br>
पांडवांचा अन्याय नाहीं ॥ किंचितही पाहतां ॥ ७९ ॥ <br>
परम कपटी माझे कुमार ॥ पृथ्वी आटून गेले दुराचार ॥ <br>
तो गांधारी बोले जोडूनि कर ॥ एक इच्छा पूर्ण कीजे ॥ ८० ॥ <br>
मज सकळ सुत आठवती ॥ सुना अवघ्या दुःख करिती ॥ <br>
सुभद्रा उत्तरा सती ॥ सदा चिंतिती अभिमन्या ॥ ८१ ॥ <br>
द्रौपदी चिंती पंचपुत्र ॥ कुंती पाहूं इच्छी कर्ण वीर ॥ <br>
द्रोणभीष्मादि महाशूर ॥ सकळ दाखवीं एकदा ॥ ८२ ॥ <br>
व्यास म्हणे अवश्य ॥ मग नेलीं स्वर्धुनीतीरास ॥ <br>
व्यासें स्नान करूनि त्यांस ॥ आव्हानिलें तेधवां ॥ ८३ ॥ <br>
अठरा अक्षौहिणी पृतना ॥ बाहेर निघाली तये क्षणा ॥ <br>
आपुलाले वहनीं जाणा ॥ शतही कौरव आरूढले ॥ ८४ ॥ <br>
कर्ण द्रौण गंगाकुमारं ॥ भगदत्त सोमदत्त बाल्हीक वीर ॥ <br>
वस्त्रालंकारमंडित समग्र ॥ घवघवित विराजती ॥ ८५ ॥ <br>
पुत्रांसह द्रुपद ॥ विराट पुत्रांसह विशद ॥ <br>
द्रौपदीचे पंचपुत्र अभिमन्यू सिद्ध ॥ सेनारथसमवेत उभे ॥ ८६ ॥ <br>
वाद्यें वाजती अपार ॥ ऐशी सेना निघाली समग्र ॥ <br>
धृतराष्ट्रासही दिव्य नेत्र ॥ व्यासें दिधले तेधवां ॥ ८७ ॥ <br>
होत अप्सरांचे गायन ॥ रंभा उर्वशी करिती नर्तन ॥ <br>
रजनीमाजी  संपूर्ण ॥ व्यासें रचना दाखविली ॥ ८८ ॥ <br>
दृष्टी उघडून धृतराष्ट्र ॥ प्रीतीनें पाहे पुत्रपौत्र ॥ <br>
झळकत असे दिवट्यांचा भार ॥ आणि अपार चंद्रज्योती ॥ ८९ ॥ <br>
अठरा अक्षौहिणी दळ पाहीं ॥ निर्वैर उभें एके ठायीं ॥ <br>
मग परस्परें सर्वही ॥ भेटते जाहले आदरें ॥ ९० ॥ <br>
कर्णाचे तेव्हां चरण ॥ धर्मराज धरी धांवोन ॥ <br>
कौरवांसी आलिंगन ॥ पांचही देती आदरें ॥ ९१ ॥ <br>
अभिमन्यादि पंचकुमार ॥ सर्वांस भेटती मनोहर ॥ <br>
माता आलिंगी कुमार ॥ एकी भ्रतारा वंदिती ॥ ९२ ॥ <br>
बंधूस बंधू अति प्रीतीं ॥ विराट द्रुपद भेटती ॥ <br>
भीष्म द्रोण आलिगिती ॥ पांडवांस आदरें ॥ ९३ ॥ <br>
कुंती भेटत कर्णा ॥ गांधारी आलिंगी शंतनुनंदना ॥ <br>
अरुणोदयपर्यंत रचना ॥ व्यासें अद्‌भुत दाविली ॥ ९४ ॥ <br>
सवेंच भागीरथीजीवनीं ॥ सेनाभार गुप्त जाहला ते क्षणीं ॥ <br>
बाहेर आला व्यासमुनी ॥ म्हणे सर्वांस पाहिलें का ॥ ९५ ॥ <br>
धृतराष्ट्र म्हणे गुरुराया ॥ कां सेना नेली जी विलया ॥ <br>
जैसें स्वप्न दावूनियां ॥ जागे जाहलिया मिथ्या तें ॥ ९६ ॥ <br>
मग जगद्‌गुरू बोले हास्यमुख ॥ हें ऐसेंच आहे क्षणिक ॥ <br>
आतां सोडीं माया भोगीं सुख ॥ कैवल्यधामा जाउनी ॥ ९७ ॥ <br>
सकल स्त्रियांस सांगे व्यास ॥ जरी भ्रतारापाशी असेल मानस ॥ <br>
तरी करा गंगाप्रवेश ॥ पावा परत्रास परलोकी ॥ ९८ ॥ <br>
मग कौरवस्त्रिया सर्वही ॥ गंगाप्रवेश करिती ते समयीं ॥ <br>
दिव्यरूपें लवलाहीं ॥ परत्रीं पतीस पावल्या ॥ ९९ ॥ <br>
इकडे जनमेजयास हे कथा ॥ वैशंपायन सांगे तत्त्वतां ॥ <br>
व्यासदेव समर्थ आतां ॥ सर्पसत्रा आला असे ॥ १०० ॥ <br>
जनमेजय वंदोनि व्यासचरण ॥ म्हणे तुझा महिमा ऐकिला पूर्ण ॥ <br>
मृत्यु पावले जे जे जाण ॥ ते ते सर्वदाखविले ॥ १०१ ॥ <br>
तरी माझा पिता परीक्षिती ॥ तो दाखवीं स्वामी मजप्रती ॥ <br>
व्यासें आव्हानून चित्तीं ॥ जनमेजयास भेटविला ॥ १०२ ॥ <br>
जाहलियावरी एक मुहूर्त ॥ सवेंच जाहला परीक्षिति गुप्त ॥ <br>
आस्तिकऋषि स्तवन करित ॥ जनेमजयाचें तेधवां ॥ १०३ ॥ <br>
धन्य धन्य नृपनाथ ॥ धन्य धन्य पराशरसुत ॥ <br>
परीक्षिति पावला जो मृत्य ॥ तो आणून तुज भेटविला ॥ १०४ ॥ <br>
जनमेजय म्हणे वैशंपायना ॥ पुढें सांग कथेची रचना ॥ <br>
व्यासाश्रमीं अबिकानंदना ॥ सर्वही मृत भेटविले ॥ १०५ ॥ <br>
वैशंपायन म्हणे कुरुकुलावतंसा ॥ सर्पसंहारका पुण्यपुरुषा ॥ <br>
पुसोनियां वेदव्यासा ॥ ऋषी गेले स्वस्थाना ॥ १०६ ॥ <br>
धृतराष्ट्र म्हणे पंडुनंदना ॥ अजातशत्रु सद्‌गुणनिधाना ॥ <br>
तुजपासून मी सर्वज्ञा ॥ सुख पावलों अपार ॥ १०७ ॥ <br>
तूं ज्ञानगंगेचा लोट ॥ तूं परमार्थाचा क्षेममुकुट ॥ <br>
स्वानंदवैरागरींचा अवीट ॥ दिव्य हिरा धर्मा तूं ॥ १०८ ॥ <br>
तूं शांतीचें उद्यान थोर ॥ तूं औदार्यसत्त्वसरोवर ॥ <br>
सोमवंशाचा साचार ॥ विजयध्वज धर्मा तूं ॥ १०९ ॥ <br>
माझा क्रोध गेला पूर्ण ॥ धर्मा तुझें हो कल्याण ॥ <br>
आतां तुम्हीं जावें येथून ॥ सहपरिवारे गजपुरा ॥ ११० ॥ <br>
तुम्ही असतां येथ ॥ तप वृद्धि न पावे यथार्थ ॥ <br>
माझी मनकामना सर्व तृप्त ॥ तुवां केली पुत्रराया ॥ १११ ॥ <br>
धर्म म्हणे मी तुझी सेवा करीन ॥ येथेंच सदा राहीन ॥ <br>
सेना सर्व देतों धाडून ॥ तप करीन तुजपाशीं ॥ ११२ ॥ <br>
धृतराष्ट्र तेव्हां म्हणत ॥ तरी राज्य बुडेल क्षणांत ॥ <br>
तैसेंच कुंती सांगत ॥ धर्मा येथें राहों नको ॥ ११३ ॥ <br>
सहदेव बोले वचन ॥ मी कुंतीमातेची सेवा करीन ॥ <br>
तंव ती म्हणे पुत्रा जाई येथोन ॥ नाहीं कारण तुझें येथें ॥ ११४ ॥ <br>
तपास क्षय न करीं येथ ॥ आमुचें आयुष्य उरलें किंचित ॥ <br>
पांचही पुत्रांस आलिंगित ॥ धृतराष्ट्र कुंती गांधारी ॥ ११५ ॥ <br>
पांचही पांडव सद्‌गदित ॥ नयनीं टपटपां अश्रु ढाळित ॥ <br>
वडिलांची मुखें न्यहाळित ॥ काय बोलत तेधवां ॥ ११६ ॥ <br>
तुमचें दर्शन यावरी ॥ दुर्लभ वाटतें अंतरीं ॥ <br>
मग चरण वंदोनि झडकरी ॥ गजपुरास परतले ॥ ११७ ॥ <br>
पांचाळी सुभद्रा कामिनी ॥ वडिलांस वंदूनि ते क्षणीं ॥ <br>
सुखासनीं आरूढोनी ॥ जात्या जाहल्या तेधवां ॥ ११८ ॥ <br>
धर्म पावला स्वस्थाना ॥ चित्तास स्वस्थता वाटेना ॥ <br>
हेंच सदा आवडे मना ॥ जावें वना वडिलांपाशीं ॥ ११९ ॥ <br>
ऐसा लोटला एक संवत्सर ॥ तीं आला नारद मुनीश्वर ॥ <br>
तयास पुसे युधिष्ठिर ॥ वडिलें आमुचीं सुखी कीं ॥ १२० ॥ <br>
नारदमुनी सांगत ॥ गंगाद्वारीं तप करित ॥ <br>
दोघी माता आणि अंबिकासुत ॥ शुष्क बहुत जाहलीं ॥ १२१ ॥ <br>
अस्थींवरी त्वचा जाण ॥ उरली असे जाहलीं क्षीण ॥ <br>
डोळा उरले त्यांचे प्राण ॥ हिमाचल कठिण बहु ॥ १२२ ॥ <br>
योगबळेंकरोनि विदुर ॥ निजधामा गेला साचार ॥ <br>
ब्रह्मानंदीं निरंतर ॥ सुखरूप राहिला ॥ १२३ ॥ <br>
इकडे गंगाद्वारीं निराहारी सकळें ॥ मासांतीं एकदां भक्षिती फळें ॥ <br>
तेणें शरीरीं क्षीणत्व आलें ॥ जातां पाउले नुचलती ॥ १२४ ॥ <br>
एकदां गंगेत स्नान करून ॥ कुंती गांधारी अंबिकानंदन ॥ <br>
आश्रमास येतां जाण ॥ मंद प्राण जाहले ॥ १२५ ॥ <br>
तंव तो उष्णकाळ दारुण ॥ वनीं चेतला थोर अग्न ॥ <br>
मोठे वृक्ष जाती जळोन ॥ प्रभंजनही सूटला ॥ १२६ ॥ <br>
निराहार कृश बहुत ॥ पळवेना पायांस तिडी पडत ॥ <br>
अग्नि संनिध देखोन म्हणत ॥ संजया त्वरें जा आतां ॥ १२७ ॥ <br>
आम्हा येथें आलें मरण ॥ आतां तूं जाई वेगेकरून ॥ <br>
मग तो तत्काळ तेथून ॥ ऋषिमंडळींत पातला ॥ १२८ ॥ <br>
तंव तीं वृद्धे तिघें ते काळीं ॥ पूर्वमुख उभी ठाकलीं ॥ <br>
कृष्णा गोविंदा हरि वनमाळी ॥ उच्चारिती तेधवां ॥ १२९ ॥ <br>
योगबळें अवरोधून ॥ तिघांनीं तेथें सोडिला प्राण ॥ <br>
तो इतक्यांत पातला अग्न ॥ तिघें जणें जळाली ॥ १३० ॥ <br>
धृतराष्ट्राचे अग्निहोत्र ॥ आश्रमांत होतीं कुंडे पवित्र ॥ <br>
तोच हा अग्नि चेतला सत्वर ॥ समीरगति करोनियां ॥ १३१ ॥ <br>
शरीरे गेली दग्ध होऊन ॥ नारद म्हणे मी आलों पाहून ॥ <br>
धर्मराया तूं सर्वज्ञ ॥ सर्वथा शोक करूं नको ॥ १३२ ॥ <br>
तीं उत्तम गतीस पावलीं ॥ धर्में ऐकोन हांक फोडिली ॥ <br>
बंधूंसहित तये वेळीं ॥ शोकार्णवीं पडियेला ॥ १३३ ॥ <br>
अंतःपुरांत हांक गाजली ॥ स्त्रियासहित पांचाळी ॥ <br>
शोकाग्नीनें आहाळली ॥ पृथादेवी आठवूनियां ॥ १३४ ॥ <br>
धर्म म्हणे राज्य जावो जळोन ॥ वृद्धे वनीं गेलीं दग्ध होऊन ॥ <br>
अनाथ अत्यंत दीन ॥ समयीं कोणी नाहीं तेथें ॥ १३५ ॥ <br>
म्हणे हा अग्नि कृतघ्न ॥ पार्थें दिधलें खांडववन ॥ <br>
अश्वमेध राजसूय यज्ञ ॥ करोनि अग्नि तोषविला ॥ १३६ ॥ <br>
धिग् मैत्री धिग् अग्नी ॥ माझी वृद्धे मारिलीं जाळोनी ॥ <br>
नकुळ सहदेव हांक फोडूनी ॥ कुंतीलागीं बाहती  ॥ १३७ ॥ <br>
अहा पृथा माउली ॥ माद्री नाहीं आठवू दिली ॥ <br>
अहा वनीं जळोन गेली ॥ धिग् पुत्रधर्म आमुचा ॥ १३८ ॥ <br>
धर्माचे गळां मिठी घालून ॥ शोक करिती माद्रीनंदन ॥ <br>
नारद करी समाधान ॥ लौकिकाग्नि नव्हे तो ॥ १३९ ॥ <br>
इष्टि जाहलियावरी तोच अग्न ॥ गेला जाळितचि कानन ॥ <br>
उत्तम त्यांस जाहलें मरण ॥ सोडिले प्राण योगबळें ॥ १४० ॥ <br>
आपुल्या अग्नीने मरण पावलीं ॥ उत्तम गति त्यांस जाहली ॥ <br>
ऐसे बोलली ऋषिमंडळी ॥ तें म्यां सर्व ऐकिलें ॥ १४१ ॥ <br>
मग उत्तरक्रिया समस्त ॥ धर्मराज तिघांची करित ॥ <br>
त्रयोदश दिवसपर्यंत ॥ गंगातीरीं राहिला ॥ १४२ ॥ <br>
बहुत दानें देऊन ॥ सुखी केले सर्व ब्राह्मण ॥ <br>
कौरवमेलियावर अंबिकानंदन ॥ अष्टादशवर्षे होता ॥ १४३ ॥ <br>
धर्में गंगाद्वारापर्यंत ॥ विप्र पाठवून त्वरित ॥ <br>
तिघांच्या अस्थि भागीरथींत ॥ सोडूनियां दिधल्या ॥ १४४ ॥ <br>
कौरव निमाल्या समस्त ॥ चौपन्न वर्षेंपर्यंत ॥ <br>
धर्मराज राज्य करीत ॥ हस्तनापुरीचें नीतीनें ॥ १४५ ॥ <br>
श्रोते पंडित भक्तजन ॥ श्रीधरे तयां करोनि नमन ॥ <br>
म्हणे आश्रमवासिक पर्व जाण ॥ सत्रावें हें संपविलें ॥ १४६ ॥ <br>
यावरी कथानुसंधान ॥ निजधामा गेले श्रीकृष्ण ॥ <br>
यादव संहारिले संपूर्ण ॥ तें माझेनें वदवेना ॥ १४७ ॥ <br>
तें स्वर्गारोहण पर्व ॥ निजधामा गेले पांडव ॥ <br>
तें निरूपण अभिनव ॥ पंढरीनाथ लिहों नेदी ॥ १४८ ॥ <br>
क्षणक्षणां कानीं सांगत ॥ पांडवप्रताप सुरस ग्रंथ ॥ <br>
निजधाम न वर्णी यथार्थ ॥ करीं समाप्त येधूनी ॥ १४९ ॥ <br>
तुझा ग्रंथ पाहतां सप्रेम ॥ पंढरीस उभा मी पुरुषोत्तम ॥ <br>
तरी न वर्णी तूं निजधाम ॥ अज अक्षय मी असें ॥ १५० ॥ <br>
न जायते म्रियते वा हें वचन ॥ गीतेमाजी बोलिलों मी जाण ॥ <br>
क्षराक्षरातीत पूर्ण ॥ उत्तमपुरुष अक्षय मी ॥ १५१ ॥ <br>
ऐसें सांगतां पंढरीनाथ ॥ कोणी एक बोलिला पंडित ॥ <br>
परी पूर्ण जाहले नाहीं भारत ॥ अपुरता ग्रंथ दिसे कीं ॥ १५२ ॥ <br>
तरी लिही तूं स्वर्गारोहण ॥ तेच दिवशीं रुक्मिणीजीवन ॥ <br>
स्वप्नामाजी सांगे येऊन ॥ सर्वथाही लिहूं नको ॥ १५३ ॥ <br>
हरिविजय रामविजय ग्रंथ ॥ तिसरा हा पांडवप्रताप अद्‍भुत ॥ <br>
तिहींत निजधाम यथार्थ ॥ वर्णूं देत नाहीं मी ॥ १५४ ॥ <br>
तथापि करिशी अतिशय ॥ तरी लिहितां वाचितां होईल प्रलय ॥ <br>
तुझी स्फूर्ति पावेल लय ॥ ग्रीष्मकाळीचें तोय जैसें ॥ १५५ ॥ <br>
ऐशी आज्ञा होतां सत्वर ॥ श्रीधरे घातला नमस्कार ॥ <br>
करोनियां जयजयकार ॥ पांडवप्रताप संपविला ॥ १५६ ॥ <br>
चौसष्ट अध्याय समस्त ॥ अवघा वर्णिला हा ग्रंथ ॥ <br>
चौदा अध्यायपर्यंत ॥ आदिपर्व जाणिजे ॥ १५७ ॥ <br>
आठ अध्याय सभापर्व ॥ वनपर्व अध्याय नव ॥ <br>
चार अध्याय अभिनव ॥ विराटपर्व जाणिजे ॥ १५८ ॥ <br>
उद्योगपर्व पांच अध्याय जाण ॥ भीष्मपर्व अध्याय तीन ॥ <br>
तीन अध्यायचि द्रोण- ॥ पर्व असे वर्णिले ॥ १५९ ॥ <br>
कर्णपर्व अध्याय तीन ॥ एक अध्याय शल्यपर्व पूर्ण ॥ <br>
गदापर्वही जाण ॥ एका अध्यायीं वर्णिलें ॥ १६० ॥ <br>
एक अध्याय सौप्तिक ॥ एकचि अध्याय ऐषिक ॥ <br>
तैसेंच जाणावें विशोक ॥ एक अध्यायें वर्णिलें ॥ १६१ ॥ <br>
एकच अध्यायीं स्त्रीपर्व ॥ दोन अध्याय शांतिपर्व अभिनव ॥ <br>
सहा अध्याय अश्वमेध अपूर्व ॥ अतिसुरस वर्णिला ॥ १६२ ॥ <br>
शेवटीं आश्रमवासिक ॥ एकाच अध्यायीं वर्णिले देख ॥ <br>
एकून चौसष्ट अध्याय अमोलिक ॥ आदिपर्वापासोनी ॥ १६३ ॥ <br>
सवालक्ष मूळभारत ॥ तितक्याचा जो मथितार्थ ॥ <br>
आला चौसष्ट अध्यायांत ॥ कथा सर्व आकर्षूनी ॥ १६४ ॥ <br>
पाल्हाळ केला नाहीं बहुत ॥ अथवा नसे संकलित ॥ <br>
नेमस्त धरोनि मथितार्थ ॥ पांडवप्रताप संपविला ॥ १६५ ॥ <br>
शुद्धभावार्थेकरून ॥ परम शुचिर्भूत होऊन ॥ <br>
श्रवण करितां एक आवर्तन ॥ धनधान्यवृद्धि होय पैं ॥ १६६ ॥ <br>
आवर्तनें करितां तीन ॥ रोग जाय मुळींहून ॥ <br>
आणि कोणीएक विघ्न ॥ बाधू न शके तयातें ॥ १६७ ॥ <br>
गृहीं संग्रहितां हा ग्रंथ ॥ आधि व्याधि न होय तेथ ॥ <br>
संसार सुखरूप होय समस्त ॥ आनंदभरित सर्वदा ॥ १६८ ॥ <br>
पांच आवर्तनें करितां समूळीं ॥ परम सुपुत्र होय कुळी ॥ <br>
शत्रुक्षय तत्काळीं ॥ एक आवर्तनें होय पां ॥ १६९ ॥ <br>
गंडांतर अपमृत्य ॥ येणें दूर होईल यथार्थ ॥ <br>
ज्ञानविचारी अद्‌भुत ॥ होईल पंडित अर्थ पाहतां ॥ १७० ॥ <br>
ब्राह्मणांस विद्यावर्धन ॥ क्षत्रियांस प्राप्त राज्य धन ॥ <br>
कनक धान्य पदार्थ पूर्ण ॥ वैश्यांप्रति होय पां ॥ १७१ ॥ <br>
कृषि वृक्ष सुफळ ॥ श्रेय शुद्रास होय तत्काळ ॥ <br>
जितांचि मुक्तिसुख प्रबळ ॥ अंतीं हरिपद पावे तो ॥ १७२ ॥ <br>
भक्त मुमुक्षु साधक संत ॥ तेही तेथें निवती समस्त ॥ <br>
नवरसीं भरला ग्रंथ ॥ पाहोत पंडित सर्वदा ॥ १७३ ॥ <br>
भक्ति ज्ञान वैराग्य जाण ॥ ठायीं ठायीं निरूपण ॥ <br>
चातुर्य नीति तर्कविवरण ॥ करावें श्रवण राजयांनीं ॥ १७४ ॥ <br>
श्रवणें पुण्याचे पर्वत ॥ असो हा जेथें असेल ग्रंथ ॥ <br>
जे तीर्थ व्रतें तेथें शिणत ॥ तेही तेथें निवतील पैं ॥ १७५ ॥ <br>
गृहस्थ ब्रह्मचारी वानप्रस्थ ॥ संन्यासी निवतील समस्त ॥ <br>
एवं समस्तां इच्छिलें प्राप्त ॥ श्रीकृष्ण लक्ष्मी वसो तेथें ॥ १७६ ॥ <br>
वंध्या होय पुत्रवती ॥ बंधु पिता हो कां पती ॥ <br>
दूरी अंतरले ते भेटती ॥ ऋण फिटे श्रवणें पां ॥ १७७ ॥ <br>
संसारीं नव्हे आपदा ॥ अंतीं पावतील विष्णुपदा ॥ <br>
व्यास वैशंपायनें सर्वदा ॥ फळश्रुति कथियेली ॥ १७८ ॥ <br>
आणिक हा वरद ग्रंथ ॥ पंढरीनाथें कथियेला यथार्थ ॥ <br>
श्रीधर नाम निमित्त ॥ पुढें केलें लौकिकीं ॥ १७९ ॥ <br>
ज्या मूळभारतीं कथा ॥ त्याच येथें लिहिल्या तत्त्वतां ॥ <br>
प्राकृत कवींचे समता ॥ नाहीं कदा धरियेलें ॥ १८० ॥ <br>
चौसष्ट अध्याय हा ग्रंथ ॥ कीं हे महत्पुण्याचे पर्वत ॥ <br>
नातरी चौसष्ट कलांची अद्‌भुत ॥ माळा सुंदर गुंफिली ॥ १८१ ॥ <br>
कीं हें चौसष्ट खणांचे गोपुर ॥ यावरी निजती सभाग्य नर ॥ <br>
कीं चौसष्ट कोहळी द्रव्य अपार ॥ भवदरिद्रनाशकें ॥ १८२ ॥ <br>
कीं हे चौसष्ट कलांचे भार ॥ कीं हें चौसष्ट योगिनींचें मंदिर ॥ <br>
कीं हें चौसष्ट हिर्‍यांचें पदक सुंदर ॥ सभाग्य भक्त घालिती ॥ १८३ ॥ <br>
कीं भक्ति ज्ञान वैराग्ययुक्त ॥ प्रयागतीर्थ हें यथार्थ ॥ <br>
कीं चौसष्ट गंगा अद्‌भुत ॥ ह्यास येऊन मिळाल्या ॥ १८४ ॥ <br>
कीं पांडवप्रताप ग्रंथ राजेंद्र ॥ चौसष्ट अध्याय प्रचंड वीर ॥ <br>
कीं चौसष्ट कोठड्या परिकर ॥ संतभक्तां पहुडावया ॥ १८५ ॥ <br>
कीं हीं चौसष्ट तीर्थें ॥ पापहारकें अद्‌भुतें ॥ <br>
शैव अथवा वैष्णवांतें ॥ वंद्य होती सर्वदा ॥ १८६ ॥ <br>
गाणपत्य सौर शाक्त ॥ सर्वांस वंद्य होय ग्रंथ ॥ <br>
ब्रह्मानंदें पंढरीनाथ ॥ वर देत ऐसा हा ॥ १८७ ॥ <br>
श्रीधर म्हणे माझा जनिता यथार्थ ॥ श्रीब्रह्मानंद अतिविख्यात ॥ <br>
सावित्री माता गुणभरित ॥ पतिव्रता तपस्विनी ॥ १८८ ॥ <br>
पंढरीहून चार योजनें दूरी ॥ नैर्क्रत्यकोणीं नाझरे नगरीं ॥ <br>
तेथील देशलेखक अवधारीं ॥ ब्रह्मानंद पूर्वाश्रमीं ॥ १८९ ॥ <br>
पंढरीस संन्यास घेऊन ॥ समाधिस्थ तेथेंचि पूर्ण ॥ <br>
वाळवंटामध्ये वृंदावन ॥ विश्वजन पाहती ॥ १९० ॥ <br>
क्षीरसागरीं नारायण ॥ त्याचा शिष्य चतुरानन ॥ <br>
तेथून अत्रि जाहला निर्माण ॥ दत्तात्रेय त्यापासोनी ॥ १९१ ॥ <br>
त्रिदेवात्मक शरीर शुद्ध ॥ त्यापासाव यति सदानंद ॥ <br>
तेथून रामानंद प्रसिद्ध ॥ समाधिस्थ वाराणसीं ॥ १९२ ॥ <br>
तेथून अमलानंद यति ॥ पुढें गंभीरानंद महामति ॥ <br>
तेथून ब्रह्मानंद सुमति ॥ सहजानंद तेथोनियां ॥ १९३ ॥ <br>
कल्याणीं जयाची वस्ति ॥ तेथोन पूर्णानंद महामति ॥ <br>
तेथून दत्तानंद सुमति ॥ नाझरे नगरीं समाधिस्थ ॥ १९४ ॥ <br>
तो पितामह आमुचा सत्य ॥ तेथोन ब्रह्मानंद यति अद्‌भुत ॥ <br>
पिता गुरु तोचि समर्थ ॥ जो कां विख्यात महाराज ॥ १९५ ॥ <br>
विजय नाम संवत्सरीं ॥ ग्रंथ जाहला पंढरपुरी ॥ <br>
शके सोळाशे चौतीस निर्धारीं ॥ ग्रंथ आकारा तैं आला ॥ १९६ ॥ <br>
चौसष्ट अध्याय ग्रंथ तत्त्वतां ॥ तुजप्रीत्यर्थ पंढरीनाथा ॥ <br>
वाचकां श्रोतयां समस्तां ॥ करीं कल्याण सर्वदा ॥ १९७ ॥ <br>
लेखक पाठक रक्षक निर्धारीं ॥ त्यांस रक्षीं अंतरीं बाहेरीं ॥ <br>
यावत् चंद्रार्कवरी ॥ तावत् ग्रंथ जतन करीं हा ॥ १९८ ॥ <br>
माघमास विजयसंवत्सरीं ॥ शुद्ध दशमी बुधवारीं ॥ <br>
श्रीपांडुरंगनगरीं ॥ ग्रंथ ते दिवशीं संपविला ॥ १९९ ॥ <br>
आदिपुरूषा दिगंबरा ॥ श्रीमद्भीमातीरविहारा ॥ <br>
श्रीधरवरदा निर्विकारा ॥ ब्रह्मानंदा सुखाब्धे ॥ २०० ॥ <br>
हेंचि प्रार्थितों वारंवार ॥ नमस्कारूनि जोडितों कर ॥ <br>
जेथें हा ग्रंथ असे सुंदर ॥ तेथें निरंतर तिष्ठे तूं ॥ २०१ ॥ <br>
ऐकोनि ऐसें उत्तर ॥ धांवूनि आला रुक्मिणीवर ॥ <br>
आलिंगूनि म्हणे वर ॥ ऐकें श्रीधरा सखया तूं ॥ २०२ ॥ <br>
जेथें असे हा ग्रंथेंद्र ॥ तेथें वसे मी निरंतर ॥ <br>
तूं बोलिलासी तें समग्र ॥ सिद्धिनेता मी असें ॥ २०३ ॥ <br>
ऐसें बोलोनि जगज्जीवन ॥ ग्रंथ दिधला उचलोन ॥ <br>
श्रीधरें ऐसें पाहोन ॥ जयजयकार पैं केला ॥ २०४ ॥ <br>
स्वस्ति श्रीपांडवप्रतापग्रंथ ॥ चौसष्टाध्यायपर्यंत ॥ <br>
ग्रंथ जाहला समाप्त ॥ तुजप्रीत्यर्थ पावो का ॥ २०५ ॥ <br>
इति श्रीधरकृतपांडवप्रतापे आश्रमवासिकपर्वणि चतुःषष्टितमोऽध्यायः ॥ ६४ ॥     <br>
अध्याय चौसष्टावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
