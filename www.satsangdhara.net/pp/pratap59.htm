<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap58.htm">मागचा अध्याय</a>
</div>
<div class="nex">
<a href="pratap60.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकोणसाठावा </p><br>
<p class="hdr3">नीलध्वज व सुधन्वा यांच्याशी युद्ध  </p><br>

<p class="ovi">
श्रीगणेशाय नम: ॥ <br>
पूर्वाध्यायींचें अनुसंधान ॥ धर्में सोडिला श्यामकर्ण ॥ <br>
पाठीशीं रक्षितसे अर्जुन ॥ सकलरायांसमवेत ॥ १ ॥ <br>
वृषकेत मदन मेघवर्ण ॥ यौवनाश्व सुवेग गहन ॥ <br>
अनुशाल्व वीर अपार सैन्य ॥ श्यामकर्ण रक्षिती ॥ २ ॥ <br>
दक्षिणदिशे घोडा चालिला ॥ माहिष्मतीनगरा आला ॥ <br>
नीलध्वज राजा तेजागळा  ॥ पुरुषार्थी आणि पुण्यशील ॥ ३ ॥ <br>
त्याचा पुत्र नामें प्रवीर ॥ रणपंडित प्रतापशूर ॥ <br>
मदनमंजरी स्त्री सुकुमार ॥ तीसमवेत वनीं क्रीडे ॥ ४ ॥ <br>
तो तेणें देखिला श्यामकर्ण ॥ पत्र वाचू लागला धरून ॥ <br>
सोमवंशी विजयध्वज पूर्ण ॥ पंडुराज प्रतापी ॥ ५ ॥ <br>
त्याचा पुत्र धर्मराजेंद्र ॥ साह्य श्रीरंग जगदुद्धार ॥ <br>
तेणें श्यामकर्ण सोडिला सत्वर ॥ पृथ्वीतळ जिंकावया ॥ ६ ॥ <br>
घोडा रक्षितो सुभद्रानाथ ॥ जो गांडीवधर्ता रणपंडित ॥ <br>
जो बळें सबळ नृपनाथ ॥ तेणें वारू धरावा हा ॥ ७ ॥ <br>
पत्र वाचून प्रवीर ॥ स्त्रिया गांवांत पाठविल्या समग्र ॥ <br>
सैन्य आणविलें अपार ॥ धांवला समोर युद्धातें ॥ ८ ॥ <br>
घोडा पाठविला गांवांत ॥ ऐसें देखून कर्णसुत ॥ <br>
निजदळाशीं बाण वर्षत ॥ प्रवीरावरी धावला ॥ ९ ॥ <br>
शतबाण टाकिले ॥ ते प्रवीरें वरच्यावरी छेदिलें ॥ <br>
कर्णजावरी प्रेरिले ॥ शतबाण तेही ॥ १० ॥ <br>
कर्णकुमारें छेदून ॥ दुजे सत्तरबाण सोडून ॥ <br>
हृदयीं भेदिला नीलध्वजनंदन ॥ हाके गगन गाजविलें ॥ ११ ॥ <br>
तो तीन अक्षौहिणी दळासहिता ॥ नीलध्वज रणपंडित ॥ <br>
तयावरी धावला वीर पार्थ ॥ संग्राम अद्‌भुत मांडला ॥ १२ ॥ <br>
मांडले युद्धाचें घनचक्र ॥ उभयसेनेचा होत संहार ॥ <br>
तो नीलध्वजाचा जामात वैश्वानर ॥ सेना जाळित पाडवांची ॥ १३ ॥ <br>
अग्नि नीलध्वजाचा जामात ॥ ही कथा आहे सभापर्वांत ॥ <br>
मागेंच वर्णिली समस्त ॥ पुनःपुनः कासया ते ॥ १४ ॥ <br>
असो वरुणास्त्र सोडी अर्जुन ॥ परी सहसा नाटोपे अग्न ॥ <br>
मग अग्निनारायणाचें स्तवन ॥ पार्थें केलें तेधवां ॥ १५ ॥ <br>
शुचिर्भूत होऊन पार्थ ॥ अग्नीपुढें कर जोडित ॥ <br>
म्हणे हे द्विमूर्धान समहस्त ॥ त्रिचरणा अवधारीं ॥ १६ ॥ <br>
विश्वपालका कृशाना ॥ चत्वारिश्रृंगा सप्तजिव्हाधारणा ॥ <br>
स्त्रिया स्वाहास्वधारमणा ॥ मेषवाहना अवधारीं ॥ १७ ॥ <br>
तुजचि करावया तृप्त ॥ अश्वमेध मांडिला अद्‌भुत ॥ <br>
तुज म्यां खांडववन दिधलें यथार्थ ॥ प्राणमित्र म्हणोनियां ॥ १८ ॥ <br>
मग प्रसन्न जाहला अग्न ॥ म्हणे अर्जुना ऐक वचन ॥ <br>
कृष्णस्वरूप परिपूर्ण ॥ कळलें नाहीं तुम्हांतें ॥ १९ ॥ <br>
पूर्ण ब्रह्मानंद हृषीकेश ॥ तो घरीं तुमचे रात्रंदिवस ॥ <br>
तो असतो तुम्हांस दोष ॥ कालत्रयीं न लागती ॥ २० ॥ <br>
सर्वेश्वर साह्य श्रीरंग ॥ तुम्हीं कासया मांडिला याग ॥ <br>
सकल दोषां हो भंग ॥ ज्याचें नाम मुखीं गातां ॥ २१ ॥ <br>
असो अग्नि होऊन कृपाळ ॥ उठविलें पार्थांचे सर्व दळ ॥ <br>
मग श्वशुराप्रति तत्काळ ॥ जाऊन बोलता जाहला ॥ २२ ॥ <br>
म्हणे हा कृष्णप्रिय कृष्ण ॥ याशीं तूं सख्य करीं प्रीतींकरून ॥ <br>
तो स्वधेची माता ज्वाला दारुण ॥ नीलध्वजाप्रति बोले ॥ २३ ॥ <br>
मैत्री करूं नको युद्ध करीं ॥ पांडव तो मारीं पुरुषार्थें समरीं ॥ <br>
मग नीलध्वज परिवारीं ॥ पार्थावरी लोटला ॥ २४ ॥ <br>
तो अनिवार पार्थाचें तेज ॥ रणीहून पळविला नीलध्वज ॥ <br>
म्हणे स्त्रीबुद्धीनें काज ॥ सिद्धी न पावे सर्वथा ॥ २५ ॥ <br>
अपार धन आणि श्यामकर्ण ॥ घेऊन भेटला अर्जुनास येऊन ॥ <br>
सवें आपण अपार सैन्य ॥ साह्य चालिला तेधवां ॥ २६ ॥ <br>
मग ते ज्वाला रुसोन ॥ गेली बंधूकडे निघोन ॥ <br>
उल्मुक नाम त्यालागून ॥ वर्तमान सांगतसे ॥ २७ ॥ <br>
म्हणे माझा भ्रतार आणि नंदन ॥ पार्थ नेले पुढें घालून ॥ <br>
उल्मुक म्हणे माझेन ॥ युद्ध पार्थाशी न करवे ॥ २८ ॥ <br>
मग ती ज्वाला तेथून ॥ चालिली भागीरथी ओलांडून ॥ <br>
म्हणे इचा विटाळ न व्हावा पूर्ण ॥ महापापीण गंगा हे ॥ २९ ॥ <br>
भागीरथी म्हणे तियेसी ॥ कां हो ज्वाळे मज निंदिसी ॥ <br>
म्हणे सात बाळे तुवां परियेसीं ॥ निर्दयें जाण मारिलीं ॥ ३० ॥ <br>
तुझ्या भीष्माचा मारक पार्थ ॥ तो हा जातो पृथ्वी जिंकित ॥ <br>
यावरी गंगा शाप देत ॥ आठवूनि देवव्रता ॥ ३१ ॥ <br>
या षण्मासांत साचार ॥ रणीं पडेल पार्थाचें शिर ॥ <br>
मग ते ज्वाला होऊन शर ॥ बभ्रुवाहनाजवळी गेली ॥ ३२ ॥ <br>
शररूप धरून सत्य ॥ त्याच्या भातां राहिली गुप्त ॥ <br>
इकडे श्यामकर्णास रक्षित ॥ जात पार्थ दळेंशीं ॥ ३३ ॥ <br>
पुढें चंडशिला देखोन सुरंग ॥ तिशीं श्यामकर्ण घांसी अंग ॥ <br>
तो तेथेंच जडला सवेग ॥ हालेना ऐसा जाहला ॥ ३४ ॥ <br>
न सुटे कदा श्यामकर्ण ॥ आश्चर्य करीत अर्जुन ॥ <br>
तेथें सौभरीचा आश्रम देखोन ॥ त्यास नमून पुसतसे ॥ ३५ ॥ <br>
सौभरी बोले हांसोन ॥ म्हणे पांडव तुम्ही परम अज्ञान ॥ <br>
पूर्णब्रह्म घरीं श्रीकृष्ण ॥ संशय अजून न जाय ॥ ३६ ॥ <br>
संशयें व्यापिलें तुमचें चित्त ॥ अश्वमेध मांडिला व्यर्थ ॥ <br>
ज्या श्रीकृष्णाचे घेतो चरणतीर्थ ॥ कोटी यागांचें फळ होय ॥ ३७ ॥ <br>
तुज गीता उपदेशिली ॥ ते नाहींच तुला सफळ जाहली ॥ <br>
अरे हरिध्यान करा सकळी ॥ पापा होळी होय तेणें ॥ ३८ ॥ <br>
ज्ञानाहून ध्यान विशेष ॥ गीतेत बोलला द्वारकाधीश ॥ <br>
त्यास टाकून देशोदेश ॥ अश्वापाठीं हिंडतां ॥ ३९ ॥ <br>
प्रत्यक्ष टाकून श्रीहरी ॥ हिंडतां घेऊन चतुष्पद हरी ॥ <br>
जो पूर्णब्रह्म निर्विकारी ॥ त्याचें स्वरूप नोळखा ॥ ४० ॥ <br>
सांडोनियां दिव्य हिरा ॥ कां वेंचितां अरण्यगारा ॥ <br>
जो अनादि परात्पर सोयरा ॥ त्याचें स्वरूप नोळखाचि ॥ ४१ ॥ <br>
चंद्र सूर्य आणि अग्न ॥ ज्याच्या तेजांत होती निमग्न ॥ <br>
तो तुमचा सारथि जाहला सगुण ॥ त्याचें स्वरूप नोळखा ॥ ४२ ॥ <br>
असो हरिमाया परम गूढ ॥ तेणें तुम्ही सर्व जाहलेति मूढ ॥ <br>
आतां श्यामकर्ण शिळेसी जडला दृढ ॥ वर्तमान तें ऐका ॥ ४३ ॥ <br>
उद्दालकाची स्त्री दारुण ॥ सांगे तें न ऐकेचि वचन ॥ <br>
शुभ सांगतां अशुभ करून ॥ क्षणामाजी टाकित ॥ ४४ ॥ <br>
नको म्हणावें तें हटेंच करी ॥ शिणवी त्यासी दुराचारी ॥ <br>
तो कौंडिन्यऋषि निर्धारीं ॥ आश्रमा पातला तयाच्या ॥ ४५ ॥ <br>
म्हणे कां तुझें शरीर कृश जाहले ॥ तेणें सर्व वर्तमान सांगितलें ॥ <br>
तो म्हणे विपरीत बोले ॥ करावें तें न करीं म्हणे ॥ ४६ ॥ <br>
मग त्याप्रमाणें तो वर्तत ॥ करावें तें नको म्हणत ॥ <br>
तो पिंडप्रदान करून यथार्थ ॥ विसरूनियां बोलिला ॥ ४७ ॥ <br>
म्हणे पिंड गंगेत टाकावे वहिले ॥ तिणें उकिरड्यात नेऊन टाकिले ॥ <br>
मग उद्दालकें शापिलें ॥ चंडशिला तूं होय ॥ ४८ ॥ <br>
मग तिणें धरून चरण ॥ म्हणे बोलें उश्शापवचन ॥ <br>
तो म्हणे अर्जुनहस्तेंकरून ॥ उद्धरून जाशील तूं ॥ ४९ ॥ <br>
असो तेथें जाऊन पार्थ ॥ शिळेसी लावितांचि हस्त ॥ <br>
सत्वर होऊन पूर्ववत ॥ पतिदर्शना सिद्ध जाहली ॥ ५० ॥ <br>
पुढें घोडा चालिला सत्वर ॥ तो देखिलें चंपकापुर ॥ <br>
तेथें हंसध्वज राजेंद्र ॥ महा उदार वैष्णव तो ॥ ५१ ॥ <br>
म्हणे या प्रसंगेंकरून ॥ होईल श्रीरंगाचें दर्शन ॥ <br>
हंसध्वज घेऊनि सैन्य ॥ नगराबाहेर निघाला ॥ ५२ ॥ <br>
सत्तर सहस्त्र भद्रजाती ॥ ज्याच्या सैन्यामाजी चालती ॥ <br>
रथस्वारां नाहीं गणती ॥ एकपत्‍नीव्रती तो ॥ ५३ ॥ <br>
एकपत्‍नीव्रत धीर ॥ तेच ठेविले सेवक शूर ॥ <br>
धन देतसे अपार ॥ चंपकापुर सुखी सदा ॥ ५४ ॥ <br>
विदूरथ विरथ चंद्रसेन ॥ सुदर्शन सुधन्वा पंच नंदन ॥ <br>
रायें नगरातें धेंडा पिटोन ॥ श्रुत केलें सर्वांसी ॥ ५५ ॥ <br>
आजि कोणी पुरुषवीर ॥ नगरांत न रहावा साचार ॥ <br>
श्रीकृष्णदर्शना सत्वर ॥ बाहेर निघा रे त्वरेनें ॥ ५६ ॥ <br>
पुत्र बंधु हो आस ॥ जो आजि राहील नगरांत ॥ <br>
त्यासी तैलकटाह करून तप्त ॥ आंत घालीन निर्धारे ॥ ५७ ॥ <br>
समस्त बाहेर आले वीर ॥ परी सुधन्वा राजपुत्र ॥ <br>
त्याची स्त्री परम सुंदर ॥ तिणें सुधन्वा गुणे मोहिला ॥ ५८ ॥ <br>
म्हणे आजि चतुर्थदिवस ॥ टाकून जातां लागेल दोष ॥ <br>
बालहत्या पातक विशेष ॥ जाणोनि आजि राहावें ॥ ५९ ॥ <br>
उदरीं होईल जलद ॥ तेणेंच वंश पावन शुद्ध ॥ <br>
ऐसा प्रभावतीनें करूनि बोध ॥ सुधन्वा वीर राहविला ॥ ६० ॥ <br>
ऋतु देऊन प्रातःकाळी ॥ सुधन्वा आला पित्याजवळी ॥ <br>
नमन करीत ते वेळीं ॥ देखतां राव कोपला ॥ ६१ ॥ <br>
म्हणे यास घालावे कढईंत ॥ आज्ञा भंगी तो नव्हे सुत ॥ <br>
शंख लिखित पुरोहित ॥ घेऊन जाती सुधन्व्यासी ॥ ६२ ॥ <br>
राव संगे परिवार देत ॥ यास उचलून टाका रे कढईत ॥ <br>
प्रधान पाहती तटस्थ ॥ न चले वचनार्थ कोणाचा ॥ ६३ ॥ <br>
कढईजवळी स्वरें नेती ॥ सुधन्वा मग विचारी चित्तीं ॥ <br>
कोणास आतां स्मरावे अंतीं ॥ एका श्रीपतीवांचोनियां ॥ ६४ ॥ <br>
कृष्णा गोविंदा माधवा ॥ अच्युता नारायणा केशवा ॥ <br>
मुकुंदा श्रीधरा कमलाधवा ॥ पांडवजनप्रतिपालका ॥ ६५ ॥ <br>
जय जय जगदुद्धरणा ॥ द्रौपदीलज्जारक्षका पीतवसना ॥ <br>
पंचशरजनका पंचवदना ॥ प्रिय अत्यंत होसी तूं ॥ ६६ ॥ <br>
मधुकैटभारी मुरमर्दना ॥ पद्मजजनका पद्यलोचना ॥ <br>
क्षीराब्धिवासा जगन्मोहना ॥ धांव त्वरें ये वेळीं ॥ ६७ ॥ <br>
समरांगणीं देईन प्राण ॥ परी हरि नको हें दुर्मरण ॥ <br>
दावाग्नींत रक्षिले गोपाल गोधन ॥ मजलागून रक्षीं तैसा ॥ ६८ ॥ <br>
सेवकीं उचलूनि त्वरित ॥ सुधन्वा टाकिला कढईआंत ॥ <br>
येरू स्मरण तैसेंच करित ॥ वैकुंठनाथ काय करी ॥ ६९ ॥ <br>
जैसें स्वजनांचें मानस निर्मळ ॥ तैसें तैल जाहलें शीतळ ॥ <br>
त्रिविध ताप क्लेशजाळ ॥ नामस्मरणें दूर होती ॥ ७० ॥ <br>
जैसें सलिलीं कमल टवटवित ॥ तैसा कढईमाजी बैसला निवांत ॥ <br>
सहस्रनामें अनुक्रमें पढत ॥ भगवंताचीं स्वानंदें ॥ ७१ ॥ <br>
भोवते जन जे पाहती ॥ नयनीं प्रेमाश्रु त्याचे लोटती ॥ <br>
तंव हंसध्वज नृपती ॥ पहावया धांवला ॥ ७२ ॥ <br>
तो तप्ततैलामाजी तेव्हां ॥ आनंदमय देखिला सुधन्वा ॥ <br>
अच्युता जनार्दना माधवा ॥ नामावळी गातसे ॥ ७३ ॥ <br>
सर्व जनांचे नेत्रीं अवधारा ॥ प्रेमें सुटल्या विमलांबुधारा ॥ <br>
शंख लिखित म्हणती राजेश्वरा ॥ कपट कीं सत्य पाहावें ॥ ७४ ॥ <br>
नारळ आत टाकिले ॥ दोन भाग होऊन उसळले ॥ <br>
दोघांचे कपाळी दोन शकलें ॥ पाषाणाऐसीं बैसली ॥ ७५ ॥ <br>
कढईतून तैल उसळले ॥ शंखलिखितांचें अंग भाजले ॥ <br>
दोघे अनुतापें तापले ॥ म्हणती घडले दोष आम्हां ॥ ७६ ॥ <br>
भगवद्भक्तांचा महिमा अपार ॥ नेणोंचि आम्ही पामर ॥ <br>
म्हणती तैलकढईंत साचार ॥ उडी आम्ही घालूं आतां ॥ ७७ ॥ <br>
मग सुधन्वा धांवोन ॥ करी तयांचें समाधान ॥ <br>
हंसध्वज सप्रेम होऊन ॥ पुत्रालागीं आलिंगी ॥ ७८ ॥ <br>
म्हणे धन्य तुझेनि हा वंश ॥ विष्णुभक्त तूं निर्दोष ॥ <br>
यावरी सेना सांवरून आसमास ॥ रथारूढ जाहला ॥ ७९ ॥ <br>
पितयास नमून ते वेळां ॥ सुधन्वा दळभारेंशी धांवला ॥ <br>
भूगोल तेव्हां डळमळिला ॥ दोन्हीं दळें मिळालीं ॥ ८० ॥ <br>
सुधन्वा आणि सुरथ ॥ युद्ध करिती तेव्हां अद्‌भुत ॥ <br>
तिकडून पार्थ वृषकेत ॥ प्रद्युम्न सात्यकी धांवले ॥ ८१ ॥ <br>
यौवनाश्व सुवेगवीरा ॥ अनुशाल्व नीलध्वज प्रवीर ॥ <br>
चपलेऐसा कर्णकुमार ॥ त्यांतून पुढें धावला ॥ ८२ ॥ <br>
सुधन्वा पुसे वृषकेतालागून ॥ तूं वीर आहेस कोणाचा कोण ॥ <br>
येरू म्हणे धीरवीर उदार कर्ण ॥ त्याचा पुत्र मी आहें ॥ ८३ ॥ <br>
मग दोघांमध्ये अपार ॥ मांडलें युद्धाचें घनचक्र ॥ <br>
तो लाघवी कर्णकुमार ॥ विद्या अपार तयाची ॥ ८४ ॥ <br>
सव्यतर्जनी हालवून जाणा ॥ वीर समस्त डोलविती माना ॥ <br>
मग सुधन्वावृषकेतबाणां ॥ पांडवसेना खिळियेली ॥ ८५ ॥ <br>
कर्णपुत्राचा रथ ॥ आकाशपंथें तेव्हां उडवित ॥ <br>
येरू परतोन सवेंच येत ॥ उसणें घेत आपुलें ॥ ८६ ॥ <br>
सुधन्व्याचा स्यंदन ॥ उडवी आकाशीं जैसें तृण ॥ <br>
तो प्रद्युम्नें सोडून बाण ॥ रथ छेदिला सुधन्व्याचा ॥ ८७ ॥ <br>
तेही रुक्मिणीपुत्राचा स्यंदन ॥ रणीं केला छिन्नभिन्न ॥ <br>
हृदयीं भेदिले पंचबाण ॥ मूर्च्छेनें व्यापिला तेधवां ॥ ८८ ॥ <br>
कृतवर्मा युद्ध करी ॥ तोही मूर्च्छित पडिला समरीं ॥ <br>
अनुशाल्व धावला याउपरी ॥ निर्वाणबाण वर्षत ॥ ८९ ॥ <br>
तोही सुधन्व्यानें शरीं खिळिला ॥ अनुशाल्व ध्वजस्तंभीं टेकला ॥ <br>
देखोन सात्यकी धांवला ॥ तोही पाडिला मूर्च्छागत ॥ ९० ॥ <br>
मग धांवला सुभद्रावरा ॥ देखोनि हांसे हंसध्वजपुत्र ॥ <br>
म्हणे कृष्णबळें अपार ॥ युद्ध केलें पूर्वीं तुवां ॥ ९१ ॥ <br>
आजि सारथि नाहीं हृषीकेशी ॥ तरी युद्ध करीं आतां मजशीं ॥ <br>
तुझी धनुर्विद्या कैशी ॥ पाहूं जुनाट झुंजारा ॥ ९२ ॥ <br>
अर्जुनें टाकिले शत फार ॥ सुधन्व्यानें सोडिले सहस्त्र ॥ <br>
लक्षबाण सुभद्रावर ॥ प्रेरिता जाहला तयावरी ॥ ९३ ॥ <br>
येरें टाकिले दशलक्ष पाठीं ॥ पार्थ टाकिले सवेंच कोटी ॥ <br>
न मावती आकाशाचे पोटीं ॥ वरी मंडप जाहला ॥ ९४ ॥ <br>
पार्थ टाकिलें अग्न्यस्त्र ॥ येरें सोडिलें जलदास्त्र ॥ <br>
सुधन्व्यानें वातास्त्र ॥ सवेच प्रेरिलें तेधवां ॥ ९५ ॥ <br>
पार्थ टाकिलें पर्वतास्त्र ॥ येरें सोडिलें वज्रास्त्र ॥ <br>
त्याणें अर्जुनाचा रथ ॥ केला चूर्ण समरांगणीं ॥ ९६ ॥ <br>
सुधन्वा म्हणे करीं हरिस्मरण ॥ घरी सांडूनियां भगवान ॥ <br>
नाहीं तो दोष कल्पून ॥ अश्वमेध मांडिला ॥ ९७ ॥ <br>
ऐसें बोलोन सत्वर ॥ उडविलें सारथ्याचें शिर ॥ <br>
घाबरा जाहला सुभद्रावर ॥ म्हणे कैसें करूं आतां ॥ ९८ ॥ <br>
म्हणे धावे मित्रकरवसना ॥ नीलगात्रा शतपत्रनयना ॥ <br>
क्षीराब्धिजावरा सहस्त्रवदना ॥ संकट पडलें धावे का ॥ ९९ ॥ <br>
रजनीअंतीं उगवे रविचक्र ॥ तैसा रथीं बैसला श्रीधर ॥ <br>
आनंदला पंडुपुत्र ॥ पाय धरी सप्रेम ॥ १०० ॥ <br>
सुधन्वा आपुलिया रथावरून ॥ श्रीरंगास नमी प्रेमेंकरून ॥ <br>
म्हणे स्वामी आलास धांवोन ॥ निजजन रक्षावया ॥ १०१ ॥ <br>
सुधन्वा म्हणे अर्जुना ॥ आतां करीं एक प्रतिज्ञा ॥ <br>
मग तो पाकशासनी ते क्षणां ॥ काय वचन बोलत ॥ १०२ ॥ <br>
तीन बाणांचा नेम साचार ॥ सुधन्व्या तुझें उडवीन शिर ॥ <br>
हें नव्हे तरी पितृगण समग्र ॥ अधःपतन पावती ॥ १०३ ॥ <br>
सुधन्वा म्हणे तुझे तीन बाण ॥ जरी मी न टाकीं खंडून ॥ <br>
तरी मी नरकास जाईन ॥ जगन्मोहना पाहें तूं ॥ १०४ ॥ <br>
जगदात्म्या कंसारी ॥ ठेवणें रक्षिजे नानापरी ॥ <br>
तैसें पार्थास जतन करीं ॥ समरीं उरी नुरेचि ॥ १०५ ॥ <br>
मग तो सुधन्वा रणपंडित ॥ शतबाणी विंधिला पार्थ ॥ <br>
शतशरी मनदतात ॥ परमपुरुषार्थें भेदिला ॥ १०६ ॥ <br>
कृष्णार्जुनांसहित रथ ॥ तेणें उडविला अकस्मात ॥ <br>
वातचक्रीं भोंवत भोंवत ॥ एक योजनावरी पडियेला ॥ १०७ ॥ <br>
मग श्रीकृष्ण म्हणे अर्जुना ॥ कासया केली रे व्यर्थ प्रतिज्ञा ॥ <br>
जयद्रथीं नेमवचना ॥ संकट मज घातलें ॥ १०८ ॥ <br>
अर्जुन म्हणे वनमाळी ॥ तानयास रक्षिसी माउली ॥ <br>
तुझिया स्नेहाची शीतळ साउली ॥ खालीं आम्ही सुखरूप ॥ १०९ ॥ <br>
श्रीकृष्ण म्हणे रथावरी भार ॥ पार्था मी घालितों अपार ॥ <br>
परी तो सुधन्वा महावीर ॥ उडवी क्षण न लागतां ॥ ११० ॥ <br>
हे वीर समस्त एकपत्‍नीव्रती ॥ पार्था तुम्ही आम्ही भोगिल्या बहुत युवती ॥ <br>
तो सत्यवादी भक्त निश्चितीं ॥ म्हणोनि यश येत तया ॥ १११ ॥ <br>
मग श्रीकृष्णें रथ लोटिला ॥ सुधन्व्यासमोर उभा केला ॥ <br>
अर्जुने पहिला शर सोडिला ॥ दृढसंकल्प करूनियां ॥ ११२ ॥ <br>
गोवर्धन उचलून सबळ ॥ गोकुळ रक्षित तमालनीळ ॥ <br>
त्या पुण्येंकरून तत्काळ ॥ शिर तुटो सुधन्व्याचें ॥ ११३ ॥ <br>
ऐसें म्हणोनि सोडिला बाण ॥ सुधन्व्यानें छेदिला न लागतां क्षण ॥ <br>
आश्चर्य करी अर्जुन ॥ दुसरा मार्गण लाविला ॥ ११४ ॥ <br>
परशुरामावतारी दुष्ट मारून ॥ उर्वी ब्राह्मणा दिधली दान ॥ <br>
त्या पुण्येकरून ॥ शिर तुटो सुधन्व्याचें ॥ ११५ ॥ <br>
प्रलयचपलेऐसा बाण ॥ पार्थ सोडिला चापापासून ॥ <br>
तोही तोडिला न लागतां क्षण ॥ हंसध्वज पाहतसे ॥ ११६ ॥ <br>
विजयी जाणोनि निजसुत ॥ हंसध्वज जयवाद्यें वाजवित ॥ <br>
तिसरा बाण घेत पार्थ ॥ अति समर्थ तेजस्वी ॥ ११७ ॥ <br>
पृथ्वी तेज वायु अंबर ॥ यांचें सत्व या शरीं समग्र ॥ <br>
ब्रह्मा विण महेश्वर ॥ सामर्थ्येशीं तेथें असती ॥ ११८ ॥ <br>
रामावतारीं एकपत्‍नीव्रत ॥ श्रीरंगा तुवां केलें बहुत ॥ <br>
त्याच पुण्ये अकस्मात ॥ शिर उडो तयाचें ॥ ११९ ॥ <br>
आजि मी यासी न मारीं जरी ॥ शिवविष्णुप्रतिमा फोडिल्या तरी ॥ <br>
सुधन्वा म्हणे श्रीहरी ॥ पार्थासी रक्षीं बहु आतां ॥ १२० ॥ <br>
अर्जुने सोडिला शर ॥ क्षणें छेदी हंसध्वजकुमार ॥ <br>
अर्ध पडिला पृथ्वीवरी साचार ॥ अर्ध अनिवार नाटोपे ॥ १२१ ॥ <br>
बहुत बाणीं छेदितां ॥ नाटोपेचि तो तत्त्वतां ॥ <br>
कंठीं बैसला तो अवचितां ॥ शिर उडविलें सुधन्व्याचें ॥ १२२ ॥ <br>
शिर करी कृष्णस्मरण ॥ पडलें हरिचरणांजवळी येऊन ॥ <br>
श्रीरंगे तें उचलून ॥ हृदयीं धरिलें आवडीं ॥ १२३ ॥ <br>
मुखांतूनि अंतर्ज्योति निघाली ॥ ते श्रीकृष्णमुखीं प्रवेशली ॥ <br>
लवणाची पुतळी विराली ॥ समुद्रामाजी जैशी कां ॥ १२४ ॥ <br>
हरीने शिर ते वेळे ॥ हंसध्वजावरी भिरकाविलें ॥ <br>
तें हंसध्वजें उचलिलें ॥ आरंभिलें शोकातें ॥ १२५ ॥ <br>
मुखावरी ठेवी मुख ॥ हंसध्वज करी शोक ॥ <br>
म्हणे सुपुत्रा तूं कुलोद्धारक ॥ रणपंडित पुरुषार्थी ॥ १२६ ॥ <br>
तूं एकपत्‍नीव्रती पूर्ण ॥ विष्णुभक्त पुण्यपावन ॥ <br>
तुज म्यां कढईंत उचलून ॥ नेणोनियां टाकिलें ॥ १२७ ॥ <br>
तोच राग धरूनि मनीं ॥ बा रे काय जातोसी रुसोनी ॥ <br>
सखया तुज न जाळीच अग्नी ॥ महावैष्णव जाणोनियां ॥ १२८ ॥ <br>
श्रीकृष्णामुखीं तुझी ज्योती ॥ शिरोन तुटली कीं पुनरावृत्ती ॥ <br>
ऐसा पुत्र त्रिजगतीं ॥ नाहीं कोणासी जाहला ॥ १२९ ॥ <br>
अहा गेलें पुत्ररत्‍न ॥ अहा हरविलें म्यां निधान ॥ <br>
ऐसा निढळ बडवून ॥ शोक करी हंसध्वज ॥ १३० ॥ <br>
ऐसा पुत्र सुलक्षण ॥ मज अभाग्यासी जिरे कोठून ॥ <br>
महावीर कृष्णार्जुन ॥ जेणें समरीं जर्जर केले ॥ १३१ ॥ <br>
श्रीकृष्ण सोडून वहिलें ॥ कां शिर मजपाशीं आलें ॥ <br>
हंसध्वजें माघारें टाकिलें ॥ येऊनि पडिलें हरीजवळी ॥ १३२ ॥ <br>
मग श्रीरंगें भिरकाविलें गगनीं ॥ तें रुद्रगणीं नेले उचलुनी ॥ <br>
मुंडमाळेंत नेउनी ॥ सदाशिवाचे ओविलें ॥ १३३ ॥ <br>
यावरी बाण वर्षत ॥ धांवला हो वीर सुरथ ॥ <br>
म्हणे कृष्णा आजि रक्षी पार्थ ॥ बहुत प्रकारेकरूनीयां ॥ १३४ ॥ <br>
पार्थासी म्हणे द्वारकानाथ ॥ आतां प्रलय करील हा सुरथ ॥ <br>
अर्जुन म्हणे रणीं कृतांत ॥ तुझ्या बळें जिंकू आम्ही ॥ १३५ ॥ <br>
प्रद्युम्नास म्हणे हरी ॥ तूं आतां सुरथाशीं युद्ध करीं ॥ <br>
मग पार्थाचा रथ मुरारी ॥ तीन योजनें दूरी नेत ॥ १३६ ॥ <br>
सूरथें युद्ध केलें अद्भुत ॥ समरीं जिंकिला वीर मन्मथ ॥ <br>
पाडूनियां मूर्च्छागत ॥ सर्व दळ संहारिलें ॥ १३७ ॥ <br>
जेथें होते कृष्णार्जुन ॥ तेथें उभा ठाकला येऊन ॥ <br>
बाणीं आच्छादिला स्यंदन ॥ कुंतीनंदन आवेशला ॥ १३८ ॥ <br>
छेदूनि सुरथाचा रथ ॥ क्षण न लागतां मारिला सूत ॥ <br>
सवेंच तेणें रथासहित पार्थ ॥ गगनमंडळीं उडविला ॥ १३९ ॥ <br>
कृष्ण आणि अंजनीकुमार ॥ रथावरी घालिती भार ॥ <br>
परी तो सुरथ वीर ॥ उडवी क्षण न लागतां ॥ १४० ॥ <br>
मग धांवोनि वीर सुरथ ॥ उचलिला हातें पार्थाचा रथ ॥ <br>
म्हणे टाकू समुद्रांत ॥ किंवा गजपुरा पाठवूं ॥ १४१ ॥ <br>
मग पंचबाणी सुरथ ॥ पार्थें हृदयीं ताडिला अकस्मात ॥ <br>
मूर्च्छना आली ते सांवरित ॥ गेला आपुल्या रहंवरीं ॥ १४२ ॥ <br>
सुरथ म्हणे पार्था ॥ प्रतिज्ञा करीं कांहीं आतां ॥ <br>
येरू म्हणे तत्त्वतां ॥ शिर तुझें उडवीन ॥ १४३ ॥ <br>
अष्टोत्तरशत रथ ॥ सुरथाचे छेदी वीर पार्थ ॥ <br>
मग सुरथाचा वामहस्त ॥ छेदोनियां पाडिला ॥ १४४ ॥ <br>
मग गदा घेऊनि सव्यहस्तीं ॥ मारिले पार्थाचे सहस्त्र हस्ती ॥ <br>
गदाघायें जगत्पती ॥ रथावरी चढोन ताडिला ॥ १४५ ॥ <br>
मग छेदिला सव्य हस्त ॥ दोन्हीं पाये दळ संहारित ॥ <br>
पाय छेदिले मग गडगडींत ॥ धडें विदारित वीरांचीं ॥ १४६ ॥ <br>
सवेंचि शिर उडविलें ॥ पार्थाचे कपाळीं आदळलें ॥ <br>
मूर्च्छा येऊन ते वेळे ॥ रथाखालीं पडियेला ॥ १४७ ॥ <br>
मूर्च्छा सांवरूनि पार्थ ॥ रथावरी वेगें चढत ॥ <br>
मग सुरथाचें शिर मदनतात ॥ तेव्हां देत गरुडापाशीं ॥ १४८ ॥ <br>
म्हणे प्रयागीं नेऊन सत्वर ॥ टाकीं हें सुरथाचें शिर ॥ <br>
जाह्नवींत अस्थि पडतां साचार ॥ स्वर्गी वास कल्पवरी ॥ १४९ ॥ <br>
मग तें शिर नेऊन ॥ प्रयागी टाकिता जाहला सुपर्ण ॥ <br>
तें नंदीनें उचलून ॥ शिवमाळेंत ओविलें ॥ १५० ॥ <br>
यावरी तो हंसध्वज ॥ युद्धा उठावला तेजःपुंज ॥ <br>
मग त्यावरी गरुडध्वज ॥ काय करिता जाहला ॥ १५१ ॥ <br>
रथाखालीं उतरोन ॥ चालिला चारी भुजा पसरून ॥ <br>
म्हणे सखया दे आलिंगन ॥ हंसध्वजा मम प्रिया ॥ १५२ ॥ <br>
हंसध्वज प्रेमेंकरून ॥ धांवोन धरी श्रीकृष्णचरण ॥ <br>
श्रीरंगें हृदयीं धरून ॥ समाधान करीतसे ॥ १५३ ॥ <br>
पुत्रशोक न करीं नृपति ॥ हंसध्वज पणे जगत्पति ॥ <br>
तुज देखतां जाहली तृप्ति ॥ न करीं खंती कांहींएक ॥ १५४ ॥ <br>
परिवारासमवेत कृष्णार्जुन ॥ हंसध्वजें राहविले पंचदिन ॥ <br>
श्यामकर्ण दिधला आणून ॥ साह्य आपण चालिला ॥ १५५ ॥ <br>
मग सर्व रायांस पुसोन ॥ गजपुरासी गेला रुक्मिणीरमण ॥ <br>
यावरी पुढें चालला श्यामकर्ण ॥ वीर संपूर्ण रक्षिती ॥ १५६ ॥ <br>
वारू  होऊनि तृषाक्रांत ॥ मार्गी सरोवरीं जीवन प्राशित ॥ <br>
घोडा व्याघ्र जाहला अकस्मात ॥ आश्चर्य पार्थ करीतसे ॥ १५७ ॥ <br>
तेथें एक होता ऋषी ॥ तो सांगता जाहला पार्थासी ॥ <br>
म्हणे अकृतनामा तापसी ॥ येथें तप करित होता ॥ १५८ ॥ <br>
तो स्नान करितां पुण्यशील ॥ जलग्रहें ओढिला तत्काळ ॥ <br>
तेणें शापून तो कुटिल ॥ भस्म केला क्षणार्धे ॥ १५१ ॥ <br>
ऋषीनें शापिलें सरोवर ॥ जीवन प्राशितां होईल व्याघ्र ॥ <br>
मग हरिस्मरण पार्थवीर ॥ करितां विघ्न निरसलें ॥ १६० ॥ <br>
पूर्ववत जाहला श्यामकर्ण ॥ आणीक एके सरोवरीं जलप्राशन ॥ <br>
करितां घोडी जाहली जाण ॥ तेंही कारण ऐक पां ॥ १६१ ॥ <br>
तेथें पूर्वी तप करीत भवानी ॥ म्हणे येथें पुरुष येतो कोणी ॥ <br>
तत्काल होईल कामिनी ॥ अश्व म्हणोनि अश्विनी जाहला ॥ १६२ ॥ <br>
तेथें अर्जुने केलें शक्तिस्तवन ॥ पूर्ववत जाहला श्यामकर्ण ॥ <br>
पुढें जातां गहन ॥ स्त्रीराज्य देखिलें ॥ १६३ ॥ <br>
तेथें मुख्य स्त्री प्रमिला ॥ तिणें तो अश्वोत्तम धरिला ॥ <br>
बाहेर निघाला स्त्रियांचा मेळा ॥ नाना वहनीं आरूढोनि ॥ १६४ ॥ <br>
शस्त्रास्त्र कवचयुक्त ॥ पांच लक्ष स्त्रिया निघत ॥ <br>
पार्थाशीं प्रमिला बोलत ॥ करीं युद्ध आम्हांशीं ॥ १६५ ॥ <br>
कठिण लोहमुख बाण ॥ दुजे नयनकटाक्ष शर तीक्ष्ण ॥ <br>
पार्थें सोडितां मार्गण ॥ तो वाणी जाहली आकाशीं ॥ १६६ ॥ <br>
स्त्रियांस मारूं नये समरीं ॥ तरी तूं आतां ईस वरीं ॥ <br>
मग प्रमिलेनें ते अवसरीं ॥ माळ घातली पार्थातें ॥ १६७ ॥ <br>
पार्थ म्हणे मी व्रतस्थ ॥ तूं हस्तनापुरा जाई त्वरित ॥ <br>
मग लक्षस्त्रियांसहित ॥ प्रमिला गेली धर्म दर्शना ॥ १६८ ॥ <br>
राज्यांतील द्रव्य अपार ॥ हस्तनापूरा पाठविले समग्र ॥ <br>
पुढें छप्पन्न देशींचे नृपवर ॥ जिंकित पार्थ जातसे ॥ १६९ ॥ <br>
पुढे भीषणनामा असुर ॥ तीन कोटी सेना भयंकर ॥ <br>
त्याचा उपाध्याय दुराचार ॥ मेदू नाम तयाचें ॥ १७० ॥ <br>
नरांचीं आतडी वळून त्वरित ॥ केलें त्यांचें यज्ञोपवीत ॥ <br>
रक्ते राबिलीं वस्त्रें नेसत ॥ सिंदूर चर्चिला भाळीं ज्याचे ॥ १७१ ॥ <br>
तेणें घोडा धरून ॥ भीषणास भेटला जाऊन ॥ <br>
म्हणे तुझा पिता बक जाण ॥ पार्थाग्रजें मारिला ॥ १७२ ॥ <br>
तरी या पार्थासी मारूनि एधवां ॥ नरमेध अगत्य करावा ॥ <br>
दशग्रीवें हा याग बरवा ॥ पूर्वी केला होता पैं ॥ १७३ ॥ <br>
मग तो मेदू पुरोहित ॥ यज्ञमंडप सिद्ध करित ॥ <br>
म्हणे युद्धा जावें तुम्हीं समस्त ॥ जीवंत पार्थ धरूनि आणा ॥ १७४ ॥ <br>
तो एक राक्षसी पर्वतावरी चढोन ॥ पार्थचमू पाहे न्याहाळून ॥ <br>
तो ध्वजीं देखिला वायुनंदन ॥ राक्षसमर्दनकर्ता जो ॥ १७५ ॥ <br>
दोहीं हस्तीं शंख करित ॥ म्हणे पळा रे पळा असुर हो समस्त ॥ <br>
लंका जाळिली तो कृतांत ॥ वायुसुत आला असे ॥ १७६ ॥ <br>
तो एक असुरी बोलत ॥ कायसा काढिला तो हनुमंत ॥ <br>
आतां माझिया स्तनभारेंचि समस्त ॥ कटक बुडवीन पार्थाचे ॥ १७७ ॥ <br>
माझे स्तन म्यां टाकिले पाठीवरून ॥ मागें लोळत एक योजन ॥ <br>
दुजी म्हणे लंबायमान ॥ पांच योजनें माझे असती ॥ १७८ ॥ <br>
ऐशिया राक्षसी बहुत ॥ धांवल्या तेव्हां कुच भवंडित ॥ <br>
दळ आटिलें असंख्यात ॥ असुरी भिडती तीन कोटी ॥ १७९ ॥ <br>
पार्थासी म्हणे भीषण ॥ क्षणांत गजपुरी मी घेईन ॥ <br>
भीमाचें रक्त मी प्राशीन ॥ घेतों सूड पितयाचा ॥ १८० ॥ <br>
अनिवार राक्षसींचा मार ॥ देखोनि कोपला रुद्रावतार ॥ <br>
भारे बांधूनि असुरी समग्र ॥ आपटून मारिल्या ॥ १८१ ॥ <br>
यावरी असुरसंहार ॥ करीत वेगें राघवकिंकर ॥ <br>
भीषणरूपें धरी अपार ॥ वृक व्याघ्र सर्पादि ॥ १८२ ॥ <br>
मग तो कापट्यसागर ॥ माया एक निर्मून सत्वर ॥ <br>
होऊनि बैसला मुनीश्वर ॥ शिष्य वेद पढताती ॥ १८३ ॥ <br>
भोंवतें उद्यान परिकर ॥ सरोवरें भरलीं अपार ॥ <br>
रचिले समिधांचे भार ॥ अग्निहोत्रमंडप तेथें ॥ १८४ ॥ <br>
जैसा कक्षेस घालून पाश ॥ मैंद बैसे मार्गीं छायेस ॥ <br>
कीं वायस जाहला राजहंस ॥ चुना अंगास माखूनियां ॥ १८५ ॥ <br>
पार्थाशीं बोले मधुर ॥ आम्ही अग्निहोत्री येथें विप्र ॥ <br>
आम्हांसी पीडिती असुर ॥ दरिद्रें बहुत गांजियेलें ॥ १८६ ॥ <br>
आतां आम्हां भल्या ब्राह्मणां ॥ काय देतो जी गुरुदक्षिणा ॥ <br>
कापट्य कळलें अर्जुना ॥ चापावरी बाण योजिला ॥ १८७ ॥ <br>
भीषणाचें छेदिलें शिर ॥ शिष्य पळों लागले असुर ॥ <br>
पुच्छें झोडूनियां वायुकुमर ॥ धुमसूनियां मारिले ॥ १८८ ॥ <br>
कित्येक गांवांत गेले पळोन ॥ पुच्छें समग्र आणिले शोधून ॥ <br>
भारे समस्तांचे बांधोन ॥ आपटूनि मारिले ॥ १८९ ॥ <br>
मेदू उपाध्याय पळोन ॥ गेला यज्ञमंडप टाकून ॥ <br>
पार्थ तें नगर लुटून ॥ अपार संपत्ति भरियेली ॥ १९० ॥ <br>
यावरी तो श्यामकर्ण ॥ चालिला मणिपुराचा मार्ग लक्षून ॥ <br>
तेथें राज्य करी बभ्रुवाहन ॥ जो कां नंदन पार्थाचा ॥ १९१ ॥ <br>
तो आतां घोडा धरून ॥ अपार तेथें माजवील रण ॥ <br>
ते रसाळ कथा गहन ॥ श्रवण करोत पंडित ॥ १९२ ॥ <br>
जैमिनि सांगे जनमेजया ॥ पुढें कथा सुरस राया ॥ <br>
महापातकें जाती विलया ॥ क्षुद्रें अथवा प्रकीर्णें ॥ १९३ ॥ <br>
श्रीब्रह्मानंदा अव्यंगा ॥ श्रीधरवरदा पांडुरंगा ॥ <br>
रुक्मिणीहृदयारविंदभृंगा ॥ कथा रसिक बोलवीं ॥ १९४ ॥ <br>
स्वस्ति श्रीपांडवप्रताप ग्रंथ ॥ अश्वमेधपर्व जैमिनिकृत ॥ <br>
त्यांतील सारांश यथार्थ ॥ एकुणसाठाव्यांत कथियेला ॥ १९५ ॥ <br>
इति श्रीधरकृतपांडवप्रतापे अश्वमेधपर्वणि एकोनषष्टितमोऽध्यायः ॥ ५९ ॥     <br>
अध्याय एकोणसाठावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
