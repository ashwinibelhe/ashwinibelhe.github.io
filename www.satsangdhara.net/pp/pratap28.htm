<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap27.htm">मागचा अध्याय</a>
</div>
<div class="nex">
<a href="pratap29.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय अठ्ठाविसावा </p><br>
<p class="hdr3">सत्यवान आणि सावित्री  </p><br>

<p class="ovi">
श्रीगणेशाय नम:  <br>
लोमशऋषि परम चतुर ॥ बोलका जैसा अंगिरापुत्र ॥ <br>
याज्ञवल्क्याचें चरित्र ॥ धर्माप्रति कथियेलें ॥ १ ॥ <br>
तीर्थयात्रा पावन परम ॥ त्याहीवरी संतसमागम ॥ <br>
मार्गी जातां लोमश उत्तम ॥ इतिहास सुरस सांगत ॥ २ ॥ <br>
पुण्यश्लोकांच्या कथा पावन ॥ निर्दोश यश ऐकतां पूर्ण ॥ <br>
चरणीं चालता निर्भर मन ॥ शीण न वाटे मानसीं ॥ ३ ॥ <br>
धर्म म्हणे लोमशमुनी ॥ द्रौपदीसारिखी सद्‌गुणखाणी ॥ <br>
रूपवती मधुरवचनी ॥ पूर्वी कोण होती पैं ॥ ४ ॥ <br>
लोमश म्हणे सावधान ॥ ऐक इतिहास पावन ॥ <br>
स्त्रियाही ऐकतां सौभाग्यवर्धन ॥ परम कल्याण पुरुषांसी ॥ ५ ॥ <br>
मद्रदेशींचा नृपती ॥ नाम ज्याचें अश्वपती ॥ <br>
वेदविहित चाले नीतीं ॥ उदार धर्मात्मा सर्वज्ञ ॥ ६ ॥ <br>
त्यास नसे पुत्रसंतान ॥ म्हणोनि बहुत वर्षें तप करून ॥ <br>
सावित्रीचें आराधन ॥ करिता जाहला तो साक्षेपें ॥ ७ ॥ <br>
करी दहालक्ष जप पूर्ण ॥ लक्षसंख्या प्रत्यहीं हवन ॥ <br>
पलमात्र दुग्धप्राशन ॥ दहा दिवसांत एकदां करी ॥ ८ ॥ <br>
यावरी अष्टादश वर्षें भरलीं ॥ सावित्री देवी प्रसन्न जाहली ॥ <br>
अश्वपति म्हणे ते वेळीं ॥ पुत्रसंतान मज द्यावें ॥ ९ ॥ <br>
देवी म्हणे पुत्रसंतान ॥ तुझे अदृष्टीं नसे जाण ॥ <br>
परी लावण्यखाणी दिव्यरत्‍न ॥ कन्या एक होईल तुज ॥ १० ॥ <br>
भूमंडळी विख्यात होईल ॥ त्रिभुवनी महिमा वाढेल ॥ <br>
पतिव्रताशिरोमणि सुशील ॥ कीर्ति वर्णितील पुराणीं ॥ ११ ॥ <br>
ऐसें बोलून अर्कनंदिर्नी ॥ गुप्त जाहली तेच क्षणीं ॥ <br>
हर्ष खेद दोन्ही पावोनी ॥ राव आला स्वनगरा ॥ १२ ॥ <br>
नवमास भरतां पूर्ण ॥ पट्टराणी गुणनिधान ॥ <br>
तिचे पोटीं दिव्यरत्‍न ॥ कन्या सगुण जाहली ॥ १३ ॥ <br>
ते साक्षात्‌ सूर्यपुत्री ॥ नाम ठेविलें सावित्री ॥ <br>
उमा रमा निर्जरेंद्रनारी ॥ उपमे सर्री त्यांचीच ॥ १४ ॥ <br>
तिचें स्वरूप तेजःपुंज ॥ देखोन नाचे शफरीध्वज ॥ <br>
कीं लावण्यामृताची सहज ॥ निम्नगा भरून चालिली ॥ १५ ॥ <br>
बहुत वर्णिल्या नितंबिनी ॥ मयजा सुलोचना नैषधरार्णी ॥ <br>
परी अश्वपतीची नंदिनी ॥ सावित्री श्रेष्ठ सर्वांत ॥ १६ ॥ <br>
मृगशावाक्षी सुहास्यवदनी ॥ विद्रुमाधरी द्विज हिरेखाणी ॥ <br>
पिकस्वरी ताटंककर्णी ॥ मित्रमृगांकासमान ॥ १७ ॥ <br>
हरिमध्या हंसगमनी ॥ अंगसुवास न माये सदनीं ॥ <br>
सरलघ्राणी मुक्तासुपाणी ॥ भुजंगवेणी कोमलांगी ॥ १८ ॥ <br>
चातुर्यसरोवरमराळी ॥ परम सुकुमार श्रृंगारवल्ली ॥ <br>
दिवसेंदिवस थोर जाहली ॥ ते वेल्हाळी गुणालया ॥ १९ ॥ <br>
कन्या अवतरतां परम ॥ वृद्धिंगत होत ऐश्वर्यद्रुम ॥ <br>
सावित्रीऐसें ललाम ॥ राव लाधला परम तपें ॥ २० ॥<br>
तिजयोग्य वर न दिसे क्षितीं ॥ मग तो नृप म्हणे कन्येप्रती ॥ <br>
तूं पुरुषरत्‍न शोधून निश्चितीं ॥ वर वरीं मानेल तो ॥ २१ ॥ <br>
सवें दळभार घेऊनी ॥ कन्या बैसली दिव्य यानीं ॥ <br>
छप्पन्न देश स्वनयनीं ॥ पाहतसे राजबाळा ॥ २२ ॥ <br>
तो द्युमत्सेन राजेश्वर ॥ सत्यवान त्याचा कुमार ॥ <br>
तो ईश्वराचा अंश साचार ॥ तिणें वर नेमिला ॥ २३ ॥ <br>
ग्रामास आली परतोन ॥ सांगे बापास वर्तमान ॥ <br>
राव संतोषला ऐकोन ॥ तो नारदमुनि पातला ॥ २४ ॥ <br>
राये बैसवून उत्तमासनीं ॥ मुक्ताभिषेक केला ते क्षणीं ॥ <br>
पूजासंभार समर्पूनी ॥ सांगे वर्तमान कन्येचें ॥ २५ ॥ <br>
मग नारद बोले वचन ॥ सत्यवानपिता द्युमत्सेन ॥ <br>
त्याचे नयन गेले जाण ॥ दायादीं हिरोन राज्य घेतलें ॥ २६ ॥ <br>
दारिद्र्यदुःखें व्यापूनी ॥ भार्यापुत्र संगे घेऊनी ॥ <br>
द्युमत्सेन हिंडे वनीं ॥ आपदा नयनीं पहावेना ॥ २७ ॥ <br>
कंदमूलें सेवून ॥ वृक्षातळीं करिती शयन ॥ <br>
पिता म्हणे दुजा वर पाहून ॥ लावण्यगंगा हे द्यावी ॥ २८ ॥ <br>
येरी म्हणे प्राण जाओ निर्धार ॥ मनें वरिला तो न सांडीं भ्रतार ॥ <br>
प्रत्यक्ष घडतो व्यभिचार ॥ पतिव्रताधर्म बुडे ॥ २९ ॥ <br>
सत्यवानावांचून ॥ वडील समवय लहान ॥ <br>
पिता बंधु कीं नंदन ॥ पुरुषमात्र सर्व मातें ॥ ३० ॥ <br>
शुद्ध कृष्ण पक्ष निश्चित ॥ तैसें दारिद्र्य ऐश्वर्य येत जात ॥ <br>
भाग्याभ्र कालीं वितळत ॥ परि निश्चयध्रुव न ढळे पैं ॥ ३१ ॥ <br>
नारद म्हणे तुझा नेम सत्य ॥ परी तेथें आहे अनर्थ ॥ <br>
एक संवत्सर भरतां मृत्य ॥ सत्यवाना असे हो ॥ ३२ ॥ <br>
तो मरण पावलियावरी ॥ तूं काय करशील राजकुमारी ॥ <br>
येरी म्हणे निर्धारीं ॥ प्राण देईन त्यासवें  ॥  ३३ ॥ <br>
सुकृत पदरीं असेल निश्चय ॥ तरी विष तेंचि अमृत होय ॥ <br>
मृत्तिका जेथें खणों जाय ॥ तेथें निधान लागेल ॥ ३४ ॥ <br>
हातीं धरितां पाषाण ॥ तो परीस होय करी सुवर्ण ॥ <br>
घरच्या दासी सिद्धी होऊन ॥ कल्पिलेंमात्र पुरविती ॥ ३५ ॥ <br>
कृपा करील कमलदलाक्ष ॥ तरी अंगणींचे तरु होतील कल्पवृक्ष ॥ <br>
शत्रु ते मित्र होती प्रत्यक्ष ॥ पूजा करून वंदिती ॥ ३६ ॥ <br>
क्षण न लागतां निर्धारे ॥ तृणगृहें होतील सुवर्णमंदिरें ॥ <br>
नृप येऊन गृहा आदरें ॥ राखतील सर्वस्वें ॥ ३७ ॥ <br>
नारद म्हणे धन्य धन्य ॥ माझें तुज आशीर्वचन ॥ <br>
तुझेही मनोरथ पूर्ण ॥ मद्वरें होतील पैं ॥ ३८ ॥ <br>
यावरी विष्णुनाभनंदन ॥ तत्काल पावला अंतर्धान ॥ <br>
अश्वपति कन्या घेऊन ॥ तया वनाप्रति पातला ॥ ३९ ॥ <br>
त्याच्या आपदा देखून डोळा ॥ अश्वपति सद्‌गद जाहला ॥ <br>
द्युमत्सेन म्हणे या अंधाला ॥ मावळला भाग्यसूर्य ॥ ४०  ॥ <br>
आम्हांस अवदशा संपूर्ण ॥ तुझें न बैसे कदा मन ॥ <br>
हे कन्या सुलक्षण ॥ देई नेऊन आणिका वरा ॥ ४१ ॥ <br>
राव म्हणे कन्येचा निर्धार ॥ वरुणदिशेस उगवेल मित्र ॥ <br>
हेंही घडेल परी मी वर ॥ दुसरा न वरीं निर्धारे ॥ ४२ ॥ <br>
मग पाहूनियां सुदिन ॥ राये लावविले तेथें लग्न ॥ <br>
चार दिवस संपादून ॥ दिधलें आंदण बहुतचि ॥ ४३ ॥ <br>
कन्या ठेवून त्यापाशीं ॥ अश्वपति गेला स्वनगरासी ॥ <br>
सावित्री भ्रतारसेवेसी ॥ दिवसनिशीं सादर ॥ ४४ ॥ <br>
सासू सासरा भ्रतार ॥ यांचे सेवेसी परम तत्पर ॥ <br>
हेंच तप खडतर ॥ आचरे तेव्हां सावित्री ॥ ४५ ॥ <br>
स्त्रियांस साधन हेंच थोर ॥ आपुला पति तोच ईश्वर ॥ <br>
सेवा करावी सादर ॥ दुजा विचार नसावा ॥ ४६ ॥ <br>
सकळांचे अन्याय सोसून ॥ दासदासीचे राखी मन ॥ <br>
अवघीं निजल्या करी शयन ॥ सर्वांआधी जागी होय ॥ ४७ ॥ <br>
चार प्रहर रात्र स्वयें ॥ तळहातीं भ्रताराचे पाये ॥ <br>
पतीनें आग्रह करितां पाहें ॥ निद्रा करीत क्षणभरी ॥ ४८ ॥ <br>
दरिद्री हो वृद्ध भ्रतारा ॥ दीर्घरोगी दुःखें जर्जर ॥ <br>
द्रव्य न जोडी क्रूर ॥ परी न कंटाळे पतिव्रता ॥ ४९ ॥ <br>
सेवा करी घडोघडी ॥ म्हणे जितकी पडे तितकी थोडी ॥ <br>
शरीरपोषणीं आवडी ॥ सर्वही सोडी सती ते ॥ ५० ॥ <br>
पिता वृद्ध दरिद्री भ्रतार ॥ अक्षीर गाय अनाथप्रेतसंस्कार ॥ <br>
अंधपागुळ मुके बधिर ॥ यांसी पाळिता हरि तुष्टे ॥ ५१ ॥ <br>
व्यथाभूत गुरूचें सेवन ॥ दरिद्री ब्राह्मणाचें कुटुंबपालन ॥ <br>
दरिद्रियाचें करितां लग्न ॥ हरि तुष्टे त्यावरी ॥ ५२ ॥ <br>
असो ते पतिव्रता नारी ॥ भ्रताराआधीं भोजन न करी ॥ <br>
षड्‌रस उत्तम फळें निर्धारीं ॥ न भक्षीच पतीविणें ॥ ५३ ॥ <br>
ग्रामासी जातां भ्रतारा ॥ न सेवी उत्तम वस्त्रालंकार ॥ <br>
दर्पण न पाहे अहोरात्र ॥ चिंता मानसीं पतीची ॥ ५४ ॥ <br>
जारजारिणींचा संग न धरी ॥ परवस्त्र न नेसे निर्धारीं ॥ <br>
न्यहाळून क्षणभरी ॥ परपुरुषा न पाहे ॥ ५५ ॥ <br>
एकांत जरी निःसंग ॥ पडदणीविण न धुई अंग ॥ <br>
परम पुरुषार्थी अभंग ॥ पतीच आपुला भावित ॥ ५६ ॥ <br>
परघरीं निद्रा न करी ॥ एकली मार्ग न चाले क्षणभरी ॥ <br>
क्रीडासमयींच विनोद करी ॥ पतीचें मन पाहूनि ॥ ५७ ॥ <br>
गुणसरिता ते परम चतुर ॥ निजमनें मोहित प्राणेश्वर ॥ <br>
पतिकार्या दक्ष गुणगंभीर ॥ साध्यसाधनभाव जाणे ॥ ५८ ॥ <br>
दूर गेल्या प्राणनाथ ॥ सर्व भोगांचें घरी व्रत ॥ <br>
पांच दिवसपर्यंत ॥ रजस्वला दृष्टीं न पडे ॥ ५९ ॥ <br>
भ्रताराची प्रीति जे ठायीं ॥ तिचा स्नेह तिकडेचि पाहीं ॥ <br>
पतिद्वेषी सहसाही ॥ त्यातें प्रीति करीना ॥ ६० ॥ <br>
जारजारीण येऊं नेदी घरा ॥ आपण न जाई त्यांच्या मंदिरा ॥ <br>
संगे नसतां भ्रतारा ॥ विवाहयात्रे नवजाय ॥ ६१ ॥ <br>
पतीचे अवगुण लपवित ॥ कीर्ति सद्‌गुण वर्णित ॥ <br>
पतीचें आयुष्य वित्त ॥ कळों नेदी कोणातें ॥ ६२ ॥ <br>
भ्रतारास प्रिय निर्धारीं ॥ त्या त्या गोष्टींचा साक्षेप करी ॥ <br>
अंतर्बाह्य अहोरात्रीं ॥ तिरस्कार नसे तीतें ॥ ६३ ॥ <br>
पतीच्या मनांतील सर्व जाणे ॥ स्वामीवर रुसों कधीं नेणे ॥ <br>
भ्रतार मारितां हंसतचि म्हणे ॥ कर तुमचे दुखती पैं ॥ ६४ ॥ <br>
न घेतां भ्रताराची आज्ञा ॥ कोणएक व्रत नेम करीना ॥ <br>
आचरे ती आयुष्यवर्धना ॥ पतीचे व्हावया निर्धारे ॥ ६५ ॥ <br>
भ्रतार दूर गेलिया जाण ॥ त्यास प्रिय तें न भक्षी आपण ॥ <br>
नाना वस्त्र भोग भूषण ॥ सतीस न गमे कदाही ॥ ६६ ॥ <br>
धनधान्य वस्त्रालंकार ॥ भ्रतारास न वंची अणुमात्र ॥ <br>
असून नाहीं म्हणणें निर्धार ॥ प्राणांतींही घडेना ॥ ६७ ॥ <br>
कांहींएक संकटव्यथा ॥ कदा न घाली प्राणनाथा ॥ <br>
पति आनंदरूप असतां ॥ आपण सुख मानितसे ॥ ६८ ॥ <br>
भ्रतारा होय व्यथा भारी ॥ अन्न न घे उपवास करी ॥ <br>
नानावस्तु निर्धारीं ॥ मन त्यांवरी नसे तिचें ॥ ६९ ॥ <br>
भ्रताराचें स्वरूप लिहून ॥ दूर गेलिया पाहे विलोकून ॥ <br>
अन्न न घे तीर्थाविण ॥ पादुकापूजन हृदयीं करी ॥ ७० ॥ <br>
ऐशी उत्तम गुणखाणी ॥ पतीचा वेध लावी मनीं ॥ <br>
जागृती सुषुप्ती स्वप्नीं ॥ न वंची कांहीं तयातें ॥ ७१ ॥ <br>
जाईल तरी जाओ प्राण ॥ परि पतीचें न बोले न्यून ॥ <br>
जन्मोजन्मीं हाच हो म्हणोन ॥ सर्व देवां नमस्कारी ॥ ७२ ॥ <br>
भ्रतारास न कळत ॥ काहीएक न ठेवी वस्त ॥ <br>
ब्रह्मा विष्णू उमाकांत ॥ स्वरूप भावी पतीचें ॥ ७३ ॥ <br>
पतीचें मन रंजे जेणें ॥ तेंच बोले कौतुकवचनें ॥ <br>
मनीं म्हणे अहेवपणें ॥ मी जाईन याआधीं ॥ ७४ ॥ <br>
पूर्वतपाच्या राशी पूर्ण ॥ तरी ऐशी पावे सुलक्षण ॥ <br>
तीस इहलोकीं मान ॥ परत्री धन्य म्हणवित ॥ ७५ ॥ <br>
स्वर्गींच्या सर्व पतिव्रता ॥ तीस सामोर्‍या येती तत्वतां ॥ <br>
ओवाळून आरत्या ॥ दिव्य पुष्यवृष्टि करिती ॥ ७६ ॥ <br>
या सद्‌गुणें मंडित पूर्ण ॥ सावित्री देवी गुणनिधान ॥ <br>
परी नारद गेला सांगोना ॥ तो दिवस जवळी आला ॥ ७७ ॥ <br>
मरणाचे दिवस चारी ॥ उरले तें कळलें सुंदरी ॥ <br>
तीन दिवस निर्धारीं ॥ सावित्री करी उपोषण ॥ ७८ ॥ <br>
न घे फल मूल जीवन ॥ अंध श्वशुर बोले वचन ॥ <br>
म्हणे मायेचे करिसी उपोषण ॥ कां निर्वाण मांडिलें ॥ ७९ ॥ <br>
पतीचा मृत्युदिवस आला जवळी ॥ कोणा न सांगे वेल्हाळी ॥ <br>
तों सत्यवान सकाळी ॥ वनाप्रति चालिला ॥ ८० ॥ <br>
सावित्रीदेवी वारित ॥ परी त्यास जवळी आला मृत्य ॥ <br>
फरशी घेऊन निघत ॥ फळें मूळें आणावया ॥ ८१ ॥ <br>
सवें निघे सुकुमार ॥ हिंडती दोघें घोरकांतार ॥ <br>
पतीचे चरण वारंवार ॥ धुऊन चुरी वृक्षातळीं ॥ ८२ ॥ <br>
पर्यटन करितां तये वेळीं ॥ अस्ताचला गेला चंडमौळीं ॥ <br>
निशा घोर प्राप्त जाहली ॥ झगमगती उडुगणें ॥ ८३ ॥ <br>
पतीस विनवी राजबाळा ॥ आश्रमाप्रति स्वामी चला ॥ <br>
तों वटवृक्षीं उभा ठेला ॥ शुष्क काष्ठें मोडित ॥ ८४ ॥ <br>
एक काष्ठ बळें मोडित ॥ तें कपाळीं आदळलें अकस्मात ॥ <br>
पाषाण जेविं वर्मीं बैसत ॥ पडिला मूर्छित सत्यवान ॥ ८५ ॥ <br>
देखोनि पतिव्रता धांवली ॥ मुखीं मस्तकीं उदक घाली ॥ <br>
मांडी आपुली उसां दिधली ॥ वारा घाली निजपल्लवें ॥ ८६ ॥ <br>
रात्र एकप्रहर पूर्ण ॥ तेव्हां गेला पतीचा प्राण ॥ <br>
लावण्यसागरींचें निधान ॥ शोकार्णवीं पडियेलें ॥ ८७ ॥ <br>
म्हणे उठा जी प्राणनाथा ॥ आश्रमीं वाट पाहती मातापिता ॥ <br>
मज सांडून तत्वतां ॥ दूरी पंथा सेविलें ॥ ८८ ॥ <br>
पिता अंध माता अशक्त ॥ प्राण देतील ऐकतां मात ॥ <br>
उठा जाहलां क्षुधाक्रांत ॥ बोला शब्द एक मजशीं ॥ ८९ ॥ <br>
माझें अन्याय बहुत ॥ समर्थें घालावे पोटांत ॥ <br>
रुसणें सांडून एक मात ॥ मजी बोला प्रियकरा ॥ ९० ॥ <br>
आपुली प्रिया सोडून ॥ उचित नव्हे करितां गमन ॥ <br>
तुम्हांस फल मूल जीवन ॥ आणून कोण देईल ॥ ९१ ॥ <br>
अहा कर्म कैसें विचित्र ॥ भंगून गेलें माझें छत्र ॥ <br>
दिसे शून्य त्रिभुवनमात्र ॥ काय करूं यावरी ॥ ९२ ॥ <br>
मज टाकून कांतारीं ॥ सांगातिया गेलां दूरी ॥ <br>
शोक करितां सुंदरी ॥ यम तेथें पातला ॥ ९३ ॥ <br>
त्याचा लिंगदेह काढून ॥ यम चालिला दक्षिणपंथें घेऊन ॥<br>
सावित्रीनें प्रत्यक्ष देखोन ॥ पाठीं धांवे तयाचे ॥ ९४ ॥ <br>
मुखें करीत स्तवन ॥ क्षणक्षणां घाली लोटांगण ॥ <br>
म्हणे महाराज तूं कोण ॥ नाम खूण सांगें पां ॥ ९५ ॥ <br>
येरू म्हणे मी यम जाण ॥ तूं पतिव्रता थोर म्हणोन ॥ <br>
दूत न दिले धाडून ॥ मीच आलों न्यावयातें ॥ ९६ ॥ <br>
ऋणानुबंध सरला पूर्ण ॥ जाई भ्रताराचें करीं दहन ॥ <br>
येरी म्हणे गेलिया प्राण ॥ तुझे चरण न सोडीं मी ॥ ९७ ॥ <br>
पतिप्राणासांगातें आतां ॥ मजही नेईं त्वरें समर्था ॥ <br>
मी तुझी कन्या तत्वतां ॥ उठवीं जामाता आपुल्या ॥ ९८ ॥ <br>
तुझी कन्या वेल्हाळा ॥ तीस वैधव्यशब्द नको दयाळा ॥ <br>
यावरी प्रेतनाथ बोलिला ॥ सहसा न धडे गोष्टी हे ॥ ९९ ॥ <br>
एक पतिप्राण वेगळा करून ॥ माग तुज जाहलों प्रसन्न ॥ <br>
मागसी तें देईन ॥ बोल वचन सुकुमारे ॥ १०० ॥ <br>
येरी म्हणे द्युमत्सेन श्वशुर ॥ देईं त्यास महाराजा नेत्र ॥ <br>
यम म्हणे तुझा लागतां कर ॥ येईल दृष्टि निर्धारे ॥ १०१ ॥ <br>
यावरी माघारीं जाई आतां ॥ म्हणे सोडून तुजऐसा पिता ॥ <br>
कोणीकडे जावें ताता ॥ मज माहेरा न्यावे समागमें ॥ १०२ ॥ <br>
माझें भ्रतारचरणीं असेल मन ॥ तरी तूं होशील दयाघन ॥ <br>
संत महंत साधुजन ॥ भावें वंदिले असतील जरी ॥ १०३ ॥ <br>
मग बोले विश्वहंता ॥ पति वेगळा करून माग आतां ॥ <br>
पतिव्रता म्हणोनि तत्वतां ॥ प्रसन्न जाहलों दुसर्‍याने ॥ १०४ ॥ <br>
यावरी बोले सुंदरी ॥ श्वशुराचे राज्य दे झडकरी ॥ <br>
तथास्तु म्हणे भास्करी ॥ आतां माघारीं जाई कां ॥ १०५ ॥ <br>
येरी म्हणे दयाळा वैवस्वता ॥ पति समागमें मज ने आतां ॥ <br>
आम्हां चक्रवाकांस तत्त्वतां ॥ आदित्यात्मजा एक करीं ॥ १०६ ॥ <br>
व्रत तप आणि दान ॥ जरी घडलें असेल पूर्वीतून ॥ <br>
माता पिता लक्षूनि नारायण ॥ मानून पूजिलीं असतील ॥ १०७ ॥ <br>
अनाथप्रेताचें दहन ॥ केलें असेल दरिद्रियाचें लग्न ॥ <br>
सत्समागम सच्छास्त्रश्रवण ॥ सद्‌गुरुसेवन भावार्थें ॥ १०८ ॥ <br>
तरी तुज दया उपजेल मनीं ॥ मग तो बोले यम वाणी ॥ <br>
सत्यवान वेगळा करूनी ॥ माग साजणी अभीष्ट ॥ १०९ ॥ <br>
माझ्या पित्यास शत पुत्र ॥ देई अर्कजा तूं सत्वर ॥ <br>
धर्मराज देत उत्तर ॥ तथास्तु ऐसें त्रिवाचा ॥ ११० ॥ <br>
बाई तुझी भीड फार ॥ म्हणून दिधले इतके वर ॥ <br>
आतां जाई सत्वर ॥ अग्नि देई पतिलागीं ॥ १११ ॥ <br>
बोले पतिव्रताशिरोरत्‍न ॥ दुष्काळामाजी अन्नदान ॥ <br>
तृषार्तासी जलपान ॥ करविलें असेल उष्णकाळीं ॥ ११२ ॥ <br>
व्याधिग्रस्त दुर्बल क्षीण ॥ त्याचें केलें असेल रक्षण ॥ <br>
हरिस्वरूप मानून ॥ जरी ब्राह्मण पूजिले मीं ॥ ११३ ॥ <br>
हरिहरां अभेद पूर्ण ॥ मानून केलें असेल भजन ॥ <br>
हरिकथा पुराणश्रवण ॥ केलें असेल भावार्थें ॥ ११४ ॥ <br>
तरीच मज देखोन ॥ दयाळु होय भानुनंदन ॥ <br>
मग यम बोले हांसोन ॥ चतुर्थ वर मागें कां ॥ ११५ ॥ <br>
व्यर्थ शब्द तत्त्वतां ॥ मज नको दयाळा आतां ॥ <br>
शतपुत्रीं सफल ताता ॥ उदरलतिका करीं माझी ॥ ११६ ॥ <br>
पुत्रवती गुणवती ॥ जन्मसावित्री सौभाग्यवती ॥ <br>
मंगलमाहेश्वरी मज म्हणती ॥ करीं ख्याती त्रिभुवनीं ॥ ११७ ॥ <br>
फळाविण तरु जाण ॥ कीं वेदघोषाविण द्विजसदन ॥ <br>
हरिस्मरणाविण वदन ॥ व्यर्थ जैसें पशुवत ॥ ११८ ॥ <br>
तेविं कुळी नसतां पुत्र ॥ कैसा होईल वंश पवित्रा ॥ <br>
मी तुझें ताता कृपापात्र ॥ करीं माहेर कन्येसी ॥ ११९ ॥ <br>
तुजसंगें पंथ क्रमिला आतां ॥ नाहीं मजऐशी सौभाग्यसरिता ॥ <br>
मज रिकामें सर्वथा ॥ दवडूं नको या वेळीं ॥ १२० ॥ <br>
श्राद्धदेव होऊन दयाळ ॥ म्हणे कन्ये तुज दिधलें सकळ ॥ <br>
तुझे गुण देखोन निर्मळ ॥ संतुष्ट जाहलों सर्वस्वें ॥ १२१ ॥ <br>
सावित्री म्हणे सर्वज्ञमूर्ती  ॥ बोलें सत्यवानास आयुष्य किती ॥ <br>
येरू म्हणे तूं मम कन्या सुमती ॥ महासती विख्यात ॥ १२२ ॥ <br>
चारशत वर्षेंपर्यंत ॥ सत्यवान आयुष्यवंत ॥ <br>
तुज होतील शंभर सुत ॥ पौत्रही बहुत देखसी ॥ १२३ ॥ <br>
वैरी नासती सर्वथा ॥ सकल राज्य येईल हाता ॥ <br>
तूं पतीपाशीं जाई आतां ॥ स्पर्शतां प्राण येईल पैं ॥ १२४ ॥ <br>
मग तो दक्षिणदिशेचा इंद्र ॥ अंतर्धान पावला सत्वर ॥ <br>
सावित्रीस आनंद थोर ॥ भ्रतारासन्निध पातली ॥ १२५ ॥ <br>
हनुवटीस लावून हात ॥ म्हणे प्राणवल्लभा उठा त्वरित ॥ <br>
तंव तो गडबडोन उठत ॥ आलिंगित प्राणप्रिये ॥ १२६ ॥ <br>
म्हणे तूं श्रमलीस फार ॥ फळें भक्षीं न करीं निराहार ॥ <br>
येरी म्हणे सासू श्वशुर ॥ त्याविण न भक्षी सर्वथा ॥ १२७ ॥ <br>
भाग्य येई दरिद्र सरता ॥ तेविं उदय पावे यमपिता ॥ <br>
स्वर्गाहून सकल पतिव्रता ॥ सावित्रीदर्शना पातल्या ॥ १२८ ॥ <br>
कुंभिनीवरील सर्व कामिनी ॥ षोडशोपचारें पूजा घेऊनी ॥ <br>
वटवृक्षातळीं येऊनी ॥ पूजिती सावित्रीसत्यवाना ॥ १२९ ॥ <br>
सौभाग्यद्रव्यें अर्पून ॥ वटवृक्षास करिती प्रदक्षिण ॥ <br>
वटसावित्री तैंपासून ॥ अद्यापि पूजिती सर्व वनिता ॥ १३० ॥ <br>
जी न पूजितां गर्वे राहे ॥ ती जन्मोजन्मीं विधवा होये ॥ <br>
आचरती त्यांतें सौभाग्य पाहें ॥ सर्वदाही वर्धमान ॥ १३१ ॥ <br>
असो यावरी सावित्री सती ॥ भ्रतारास धरून हातीं ॥ <br>
जात आपुले स्थलाप्रती ॥ बोलें तोषवी पतीतें ॥ १३२ ॥ <br>
सिंह व्याघ्र सर्पादि येऊन ॥ सावित्रीचे वंदिती चरण ॥ <br>
माते तुझें घेतां दर्शन ॥ निष्पाप आम्ही जाहलों ॥ १३३ ॥ <br>
सावित्री म्हणे पतिलागून ॥ तुमचे निजकेशीं झाडीन चरण ॥ <br>
हळू चला कंटक पाषाण ॥ चरणीं रुतती सुकुमारा ॥ १३४ ॥ <br>
तो इकडे काय जाहलीं पुत्र सून ॥ दोघें वृद्धें करिती रोदन ॥ <br>
त्यांचा शोक ऋषि ऐकोन ॥ धांवोन समाधान करिताती ॥ १३५ ॥ <br>
तो अकस्मात येऊन ॥ उभीं ठाकलीं पुत्र सून ॥ <br>
सावित्री स्पर्शतां नयन ॥ उघडले तत्काळ तयांचे ॥ १३६ ॥ <br>
जाहला एकचि ब्रह्मानंद ॥ गगनीं पाहती निर्जरवृंद ॥ <br>
दिव्य सुमनें सुगंध ॥ वर्षती तेव्हां उल्हासें ॥ १३७ ॥ <br>
वृद्धांस फळें अर्पून तत्त्वतां ॥ देता जाहला मग समस्तां ॥ <br>
तो दळभार वाद्यांसह येतां ॥ मंत्रीं देखिले द्युमत्सेनें ॥ १३८ ॥ <br>
वैरी प्रधानें निवटोन ॥ सर्वांस चालला घेऊन ॥ <br>
रत्‍नजडित शिबिकेंत निधान ॥ सावित्रीदेवी बैसविली ॥ १३९ ॥ <br>
मागें पुढें दळभार घेऊन ॥ स्त्रीपुत्रांसमवेत द्युमत्सेन ॥ <br>
दिव्यवहनीं बैसोन ॥ वाद्यगजरें चालती ॥ १४० ॥ <br>
सत्यवानावरी छत्र ॥ पित्यानें धरिलें पवित्र ॥ <br>
सावित्रीस शतपुत्र ॥ पित्याशीं समान जाहले ॥ १४१ ॥ <br>
ऐकोन कन्येची कीर्ति ॥ दर्शना धांवला अश्वपति ॥ <br>
सावित्रीच्या वरे तो नृपति ॥ शतपुत्र पावला ॥ १४२ ॥ <br>
लोमश म्हणे धर्माप्रती ॥ ऐशी सावित्रीची सत्कीर्ती ॥ <br>
तेविं हे द्रौपदी सती ॥ श्रीरंगभगिनी पतिव्रता ॥ १४३ ॥ <br>
सावित्रीसत्यवानांचे परी ॥ तुम्ही स्वराज्य पावाल झडकरी ॥ <br>
हें चरित्र ऐकतो नरनारी ॥ दीर्घायुषी होतील ॥ १४४ ॥ <br>
स्त्रियांस सौभाग्य पूर्ण ॥ पुरुषांस ऐश्वर्य कल्याण ॥ <br>
महारोग होय हरण ॥ गंडांतर मृत्यू निरसे पैं ॥ १४५ ॥ <br>
धर्म मार्गें तीर्थास जातां ॥ लोमशें सांगितली जे कथा ॥ <br>
कथारूपें हे तत्वतां ॥ चंपकमाला सुवासिक ॥ १४६ ॥ <br>
मूर्ख जे मतिमंद मिलिंद ॥ त्यांस नावडे तेथींचा सुगंध ॥ <br>
पुढें चित्त द्या सज्जनवृंद ॥ कथेलागीं अत्यादरें ॥ १४७ ॥ <br>
श्रीधर म्हणे ब्रह्मानंद पिता ॥ सावित्री माता गुणसरिता ॥ <br>
त्यांस वंदिलें पुढें आतां ॥ कथा परिसा नवलाची ॥ १४८ ॥ <br>
धर्म म्हणे लोमशमुनी ॥ कथा पवित्र ऐकिली श्रवणीं ॥ <br>
तीर्थेही दाविसी मेदिनीं ॥ श्रेयस्कर परम जीं ॥ १४९ ॥ <br>
लोमश म्हणे कुरुभूषणा ॥ तिसरी आवृत्ति तीर्थाटना ॥ <br>
तुझे संगे पुण्यपरायणा ॥ सौख्य अद्‌भुत वाटतें ॥ १५० ॥ <br>
असो यावरी ब्रह्मांडभुवनीं ॥ सकल तीर्थांत मुकुटमणी ॥ <br>
तीर्थराज प्रयाग नयनीं ॥ धर्मरायें देखिला ॥ १५१ ॥ <br>
दृष्टीं देखतां संगमत्रिवेणी ॥ शतजन्माचीं पापें जाती जळोनी ॥ <br>
होतां स्पर्श जीवनीं ॥ त्रिशतजन्मांचे दोष जाती ॥ १५२ ॥ <br>
तेथें जे स्नान करिती ॥ त्यांचीं सहस्रजन्मांचीं दुःखें वितळती ॥ <br>
याहून तीर्थ नसे जगतीं ॥ साक्ष सरस्वती देतसे ॥ १५३ ॥ <br>
तेथें जो देह समर्पित ॥ त्यास नसे पुनर्जन्म सत्य ॥ <br>
ब्रह्मानंदसुख अद्‌भुत ॥ होय हस्तगत तयाचे ॥ १५४ ॥ <br>
यद्यपि प्राप्त जाहले अंग सहज ॥ तरी बैसावया होय द्विजराज ॥ <br>
भोगेंद्रतल्पकीं शेज ॥ होय सतेज अद्‌भुत ॥ १५५ ॥ <br>
चतुर्भुज होय तो सांग ॥ शंख पद्य गदा रथांग ॥ <br>
सच्चिदानंदतनु अभंग ॥ होय अव्यंग हरिरूप ॥ १५६ ॥ <br>
आपले घरीं करितां स्नान ॥ करिती जे प्रयागस्मरण ॥ <br>
सकल पापें संहारून ॥ विष्णुपदाप्रति जाति ते ॥ १५७ ॥ <br>
प्रयागमाहात्म्य संपूर्ण ॥ धर्मराजें केलें श्रवण ॥ <br>
तीर्थविधि करून आनंदवन ॥ पहावया सर्व चालिले ॥ १५८ ॥ <br>
शास्त्रांमाजी वेदांतज्ञान ॥ देवांमाजी इंदिरारमण ॥ <br>
कीं शस्त्रांमाजी सुदर्शन ॥ तेवि वाराणसी क्षेत्रांत ॥ १५९ ॥ <br>
जे पाहतां वाराणसी ॥ घरोघरीं मुक्ति दासी ॥ <br>
वाहती पाणी दिवसनिशीं ॥ सिद्धि सेवेसी तिष्ठती ॥ १६० ॥ <br>
नंदीवर बैसोन कैलासनाथ ॥ क्षेत्रांमाजी सर्वदा हिंडत ॥ <br>
तारकमंत्र उपदेशित ॥ प्राणी मरण पावतां ॥ १६१ ॥ <br>
अहंकार टाकून शमदमीं ॥ नित्य स्मरे जो निजधामीं ॥ <br>
त्यास काशीवास नेहमीं ॥ प्राप्त होतो निश्चयें ॥ १६२ ॥ <br>
असो काशीमाहात्म्य ॥ श्रवण करी महाराज धर्म ॥ <br>
तीर्थविधि करून उत्तम ॥ गयादर्शन घेतलें ॥ १६३ ॥ <br>
फल्गूचे वाळवंटीं जाण ॥ तिष्ठती सर्व पितृगण ॥ <br>
कीं आम्हां येथें पिंडदान ॥ स्ववंशीं येऊन करील कोणी ॥ १६४ ॥ <br>
गदाधरपदीं पिंडदान ॥ दे जरी शमीपत्रप्रमाण ॥ <br>
तरी सप्तगोत्रें उद्धरोन ॥ हरिपदा पावे तो ॥ १६५ ॥ <br>
घर्मरायें गयावर्जन ॥ यथाविधि केलें संपूर्ण ॥ <br>
अक्षय्यवटीं विप्रभोजना ॥ पितृगण तृप्त तेणें ॥ १६६ ॥ <br>
गयावासीयांस धन ॥ अपार देत कुंतीनंदन ॥ <br>
जें लागे तें रुक्मिणीरमण ॥ द्वारकेहून पुरवित ॥ १६७ ॥ <br>
गयामाहात्म्य श्रवण करिता ॥ पुढें देखिलें अगस्त्यतीर्थ ॥ <br>
लोपामुद्रेस वंदूनि समस्त ॥ श्रवण करी महिमा तो ॥ १६८ ॥ <br>
आतापी वातापी इल्वल ॥ अगस्त्य ऋषिने मारिले सबळ ॥ <br>
केला समुद्राचा चूळ ॥ मग भरिला जाह्नवीनें ॥ १६९ ॥ <br>
कपिलाच्या शापापासून ॥ सगर उद्धरिले संपूर्ण ॥ <br>
लोमशऋषि सर्वप्रवीण ॥ आख्यानें श्रवण करवित ॥ १७० ॥ <br>
श्रृंगऋषिमहिमा विचित्र ॥ श्रवण केलें परशुरामचरित्र ॥ <br>
कार्तवीर्यमहिमा अपार ॥ स्मरणें निर्भय जयाचे ॥ १७१ ॥ <br>
कार्तवीर्याचे स्मरणें ॥ बारा वाटां पळती विघ्ने ॥ <br>
धर्मराज ऐकून श्रवणें ॥ परम सुख पावला ॥ १७२ ॥ <br>
पुढें प्रभासतीर्था आले ॥ यादव सर्व तेथें भेटलो ॥ <br>
गंधमादन पर्वताखालें ॥ वारा सुटला अद्‌भुत ॥ १७३ ॥ <br>
वृक्ष पडती उन्‍मूळन ॥ उडोन जाती जड पाषाण ॥ <br>
द्रौपदीस मूर्च्छा येऊन ॥ भ्रमित तेव्हां पडियेली ॥ १७४ ॥ <br>
सुटलासे प्रलयवात ॥ मार्ग पुढें न दिसत ॥ <br>
मग घटोत्कचाचें स्मरण करित ॥ भीमसेन तेधवां ॥ १७५ ॥ <br>
तो पावला सेनेसहित ॥ ऋषींसमवेत चार्‍ही पार्थ ॥ <br>
द्रौपदीसह स्कंधीं घेता ॥ मग नेत द्वीपांतरा ॥ १७६ ॥ <br>
पुढें देखिला बदरिकाश्रम ॥ अलकनंदा पावन परम ॥ <br>
नरनारायणाश्रम उत्तम ॥ दर्शन घेत चालिले ॥ १७७ ॥ <br>
तेथें सहस्रदलकमलसुवास ॥ द्रौपदीस येत आसमास ॥ <br>
जैसे संताचे गुण निर्दोष ॥ न सांगतां प्रकट होती ॥ १७८ ॥ <br>
द्रौपदी भीमाचा हात धरून ॥ सुहास्य वदनें बोले वचन ॥ <br>
म्हणे या सुवासिक कमलेकरून ॥ धर्मराया पूजावें ॥ १७९ ॥ <br>
माझे हृदयींचें आर्त ॥ तुजविण पुरवील कोण यथार्थ ॥ <br>
यावरी पृथेचा द्वितीय सुत ॥ वचनासरसा चालिला ॥ १८० ॥ <br>
ऐकतां अवनिजेचे वचन ॥ मृगवधा धांवे मित्रकुलभूषण॥ <br>
त्याच प्रकारेंकरून ॥ भीमसेन धावला ॥ १८१ ॥ <br>
नाना पर्वत घोर कांतार ॥ उल्लंघीत न्याय वृकोदर ॥ <br>
नाना श्वापदें पक्षी अपार ॥ भयंकर देखिले ॥ १८२ ॥ <br>
चंचूहस्तीं चारा धरून ॥ जे पक्षी जाती उडोन ॥ <br>
तितुक्यांचाही ग्रास करून ॥ सर्वच धांवती आणिक ॥ १८३ ॥ <br>
कर्दलीवन ओलांडिलें ॥ पुढें महापर्वत देखिले ॥ <br>
तेथें हनुमंत बैसला निजबळें ॥ आगळा श्रेष्ठ ब्रह्मांडीं ॥ १८४ ॥ <br>
जांभई देतां वाढे आवेश ॥ वाटे ग्रासील हें आकाश ॥ <br>
भुभुःकार देतां आसमास ॥ कमलभवांड गजबजे ॥ १८५ ॥ <br>
भयानक भ्रुकुटि पाहतां पूर्ण ॥ वाटे कृतांताचा जाईल प्राण ॥ <br>
ऐसा अंजनीहृदयरत्‍न ॥ सीतासंतापहरण देखिला ॥ १८६ ॥ <br>
शेषाकृति लांगूल पसरून ॥ बैसलासे मार्ग रोधून ॥ <br>
देखोनि भीमें केलें गर्जन ॥ खेचर भूचर हडबडिले ॥ १८७ ॥ <br>
कपींद्र म्हणे मानवा ॥ हाकेनें पळविलें सर्वजीवां ॥ <br>
हा पुरुषार्थ बरवा ॥ पाहतो न भरे मन्मानसीं ॥ १८८ ॥ <br>
सर्वांभूतीं राम व्यापक ॥ त्यावरी दया असावी सम्यक ॥ <br>
पुढें तूं नको जाऊं एकाएक ॥ महा अनर्थ दिसतसे ॥ १८९ ॥ <br>
भीम म्हणे पुच्छ काढीं त्वरा ॥ आंजनेय म्हणे मी म्हातारा ॥ <br>
मज उचलेना चतुरा ॥ वृकोदरा काढी तूं ॥ १९० ॥ <br>
मग भीम रगडूनि अधर ॥ मदोन्मत्त इभ नवसहस्त्र ॥ <br>
त्याचें बळ समग्र ॥ पंडुपुत्र वेंची तेव्हां ॥ १९१ ॥ <br>
धापें दाटला अद्‌भुत ॥ न चाले कांहीं पुरुषार्थ ॥ <br>
म्हणे सांग तूं कोण यथार्थ ॥ विधि रमावर कीं उमावर ॥ १९२ ॥ <br>
मग बोले वानरेश ॥ दशकंठहरणाचां मी दास ॥ <br>
तूं श्रीकृष्णभक्त महापुरूष ॥ गर्वरहित वर्तें सदा ॥ १९३ ॥ <br>
मग लोकप्राणेशसुत ॥ घटोत्कचजनकातें आलिंगन देत ॥ <br>
भीमसेन स्तवन करित ॥ मी भावंड धाकुटें तुझें ॥ १९४ ॥ <br>
षोडशसहस्त्र योजन ॥ येतां जातां मार्ग क्रमून ॥ <br>
तुवां आणिला गिरि द्रोण ॥ लक्ष्मणा प्राणदान दिधलें ॥ १९५ ॥ <br>
तो नव्हेचि गिरि द्रोण ॥ तो साक्षात लक्ष्मणाचा प्राण ॥ <br>
जो जात होता रुसोन ॥ तो समजावून आणिला ॥ १९६ ॥ <br>
कीं द्रोणाचल दीप जाण ॥ महावल्ली वाती उजळोन ॥ <br>
ओवाळिला जनकजाप्राणजीवन ॥ प्रेमेंकरूनि कपिराया ॥ १९७ ॥ <br>
कीं जय घेऊन गेला दशकंधर ॥ कपिसेनेंत पडला अंधार ॥ <br>
तूं नगरूप आणोनि भास्कर ॥ जय समग्र ओढिला ॥ १९८ ॥ <br>
माझी आळी पुरवीं ये वेळे ॥ तुवां लंकादहनीं रूप धरिलें ॥ <br>
तें मज दाखवावें दयाळे ॥ कृपा करोनि क्षणभरी ॥ १९९ ॥ <br>
बोले राघवचरणारविंदमिलिंद ॥ तें भयानक रूप अगाध ॥ <br>
अपरप्रतिमा कृतांत विशद ॥ दृष्टीं पाहूं शकेना ॥ २०० ॥ <br>
तूं पाहतां पडशील मूर्च्छित ॥ जीवां प्रलय होईल अत्यंत ॥ <br>
ब्रह्मकटाह समस्त ॥ डळमळेल एकदांचि ॥ २०१ ॥ <br>
त्या रूपाचे सहस्त्रांशेंकरून ॥ रूप धरितों आतां लहान ॥ <br>
मग भीमाचे उभय नयन ॥ निजकरें कपीनें स्पर्शिले ॥ २०२ ॥ <br>
म्हणे भीमा पाहें सावधान ॥ तो आकाशा दिलें टेंकण ॥ <br>
तैसा कपि भयानक दारुण ॥ काळासही न देखवे ॥ २०३ ॥ <br>
ब्रह्मांड रगडील दाढेखालें ॥ ऐसें विशाळ मुख पसरिलें ॥ <br>
सूर्यबिंब वाटे हारपलें ॥ नेत्रप्रकाशें त्याचिया ॥ २०४ ॥ <br>
भीम भयभीत नुघडी डोळे ॥ म्हणे झांकीं रूप ये वेळे ॥ <br>
ऐकतां लघु स्वरूप प्रकटविलें ॥ सावध केलें वृकोदरा ॥ २०५ ॥ <br>
प्रसन्न होऊन मारुती ॥ म्हणे मी साह्य होईन किरीटीप्रती ॥ <br>
कौरव दैत्य पापमती ॥ संहारीन वृकोदरा ॥ २०६ ॥ <br>
ऐसें बोलून त्वरितगतीं ॥ गुप जाहला तेथें मारुती ॥ <br>
पुढें निःशंक होऊन पंथीं ॥ भीम जात पवनवेगे ॥ २०७ ॥ <br>
उल्लंघीत नानावनें गहन ॥ बहु तरु न कळे नामाभिधान ॥ <br>
नवलक्ष योनींत पक्षी निर्माण ॥ नाना वर्ण भिन्न ध्वनि ॥ २०८ ॥ <br>
सुवर्णभूमि रत्‍नमय पाषाण ॥ सरोवरे देखिली विशाल गहन ॥ <br>
दशदिशा कोंदल्या सुवासेंकरून ॥ कमळे पाहिलीं सहस्रदलें ॥ २०९ ॥ <br>
भीमे घेतलीं बहुत कमळे ॥ युद्धा निघाले राक्षसपाळे ॥ <br>
ते कुबेरदूत वहिले ॥ रक्षक होते कमळांसी ॥ २१० ॥ <br>
मांडिलें युद्ध परम दुर्धर ॥ भीमे संहारिले बहुत असुर ॥ <br>
धनेशा जाणविती समाचार ॥ पुरुष भयानक एक आला ॥ २११ ॥ <br>
कुबेर म्हणे तो कृष्णभक्त ॥ कमळे नेऊ द्या त्यास बहुत ॥ <br>
मग यातुधान जाहले शांत ॥ भीम त्वरें परतला ॥ २१२ ॥ <br>
प्रभंजन सुटला अद्‌भुत ॥ उडोन जाती थोर पर्वत ॥ <br>
तैसाच भीम गडगडत ॥ धर्मदर्शना जात त्वरें ॥ २१३ ॥ <br>
चिंता करीत युधिष्ठिर ॥ कमळे आणू गेला वृकोदर ॥ <br>
केव्हां पाहीन सहोदर ॥ त्याविण दीन सर्व आम्ही ॥ २१४ ॥ <br>
तो अकस्मात कमळें घेऊन ॥ उभा ठाकला भीमसेन ॥ <br>
वंदिले धर्माचे चरण ॥ वर्तमान सांगितलें ॥ २१५ ॥ <br>
ऐकोनि संतोषला धर्म ॥ मग कल्हारें आणिलीं जी उत्तम ॥ <br>
त्यांहीं पूजिले द्विजोत्तम ॥ लोमशधौम्यादि सर्वही ॥ २१६ ॥ <br>
गुंफून कमळांच्या माळा ॥ द्रौपदी घाली धर्माचे गळां ॥ <br>
भीम नकुल सहदेव पूजिला ॥ अत्यादरेंकरूनियां ॥ २१७ ॥ <br>
यावरी गंधमादनीं परतोन ॥ येते जाहले कुंतीनंदन ॥ <br>
तो तेथें ब्राह्मणवेष धरून ॥ जटासुर पातला ॥ २१८ ॥ <br>
नित्य सेवेसी तिष्ठत ॥ धर्मपंक्तीस भोजन करित ॥ <br>
जेविं मैंद यात्रेस येत ॥ वेष धरून साधूचा ॥ २१९ ॥ <br>
भीम नसतां अकस्मात ॥ द्रौपदीस न्यावया तो जपत ॥ <br>
जेविं दुर्जन उणें पाहत ॥ सज्जनांचें सर्वदा ॥ २२० ॥ <br>
घटोत्कचासह भीमसेन ॥ गेला वना मृगयेलागून ॥ <br>
धौम्य लोमश अनुष्ठान ॥ स्वर्धुनीतीरा करूं गेले ॥ २२१ ॥ <br>
तिघां बंधूसह द्रौपदी ॥ असुरे उचलोनि घेतली स्कंधीं ॥ <br>
अंतरिक्ष उडाला कुबुद्धी ॥ अंडजाऐसा त्वरेनें ॥ २२२ ॥ <br>
तिघांचीं शस्त्रें घेतलीं हिरोन ॥ मागुती न देच परतोन ॥ <br>
धर्मराज बोले वचन ॥ जटासुराप्रति तेधवां ॥ २२३ ॥ <br>
शस्त्रें आमुची दे झडकरी ॥ समरांगणीं धर्मयुद्ध करीं ॥ <br>
तंव तो म्हणे गिरिकंदरीं ॥ तुम्हां तिघांस मारीन ॥ २२४ ॥ <br>
भीमासही वधीन शोधून ॥ द्रौपदीस माझी स्त्री करीन ॥ <br>
धर्म दशदिशा विलोकून ॥ वाट पाहे बंधूची ॥ २२५ ॥ <br>
तो ईश्वरगति विचित्र ॥ त्याच मार्गे आला वृकोदर ॥ <br>
तो चौघांस घेऊन असुर ॥ पळतो देखिला ते वेळीं ॥ २२६ ॥ <br>
गर्जना करी भीमसेन ॥ म्हणे आमुचें अन्न भक्षून ॥ <br>
बरा जाहलासी उत्तीर्ण ॥ महापतिता राक्षसा ॥ २२७ ॥ <br>
दैत्य चौघांसी उतरोन ॥ युद्धा प्रवर्तला दुर्जन ॥ <br>
दहा घटिका संपूर्ण ॥ युद्ध जाहले सबळ तेथें ॥ २२८ ॥ <br>
वाली सुग्रीव जेविं भिडती ॥ सुंदोपसुंद जेविं युद्ध करिती ॥ <br>
हिडिंबाऐसा पापमती ॥ जटासुर प्रबल तो ॥ २२९ ॥ <br>
बकासुर आणि किर्मीर ॥ तेविं भीमाशीं झगडत असुर ॥ <br>
मग त्यास भोवंडून सत्वर ॥ वृकोदरें आपटिला ॥ २३० ॥ <br>
तेव्हां त्याचें शिर मोडूनी ॥ महीवरून भिरकाविलें गगनीं ॥ <br>
शशी आणि तरणी दोन्ही ॥ देखोनि कंपित जाहले ॥ २३१ ॥ <br>
शिर पडलें भूमंडळीं ॥ आनंदे सर्व ऋषिमंडळी ॥ <br>
सुमनवर्षाव ते काळीं ॥ सुरवरीं केला प्रीतीनें ॥ २३२ ॥ <br>
मग आश्रमास आले परतोन ॥ चालिले ऋषिमंडळ घेऊन ॥ <br>
घेती महापुरूषांचे दर्शन ॥ गिरी  उपगिरी ओलांडिती ॥ २३३ ॥ <br>
यम नियम प्राणायाम प्रत्याहार ॥ ध्यान धारणादि प्रकार ॥ <br>
समाधिलक्षण साचार ॥ जाणते पुरुष देखिले ॥ २३४ ॥ <br>
एक शमदमसाधनीं प्रवर्तले ॥ एकीं मनोजय वासनाक्षय केले ॥ <br>
ते महाराज धर्में वंदिले ॥ पूजाप्रकार समर्पूनि ॥ २३५ ॥ <br>
अगस्त्याच्या आश्रमीं अपार ॥ सुख पावला युधिष्ठिर ॥ <br>
पुढें माल्यवंत धराधर ॥ सरळ विशाळ उंच तो ॥ २३६ ॥ <br>
त्या पर्वतावर चढोन ॥ कुबेरनगर पाहती देदीप्यमान ॥ <br>
तेथें कलधौतभूमिका समान ॥ सर्व पाषाण रत्‍नमय ॥ २३७ ॥ <br>
त्या नगराची पाहतो रचना ॥ धणी न पुरे सर्वांच्या मना ॥ <br>
परकीय देखतां नयना ॥ मणिमंत पुत्र धांवला ॥ २३८ ॥ <br>
यक्ष धांवले अपार ॥ युद्ध जाहले घोरांदर ॥ <br>
भीमे दळ संहारिलें समग्र ॥ मग धनेश्वर धांवला ॥ २३९ ॥ <br>
तेणें ओळखिले पंडुनंदन ॥ वैश्रवणे दिलें आलिंगन ॥ <br>
घटोद्भवाचे शापवचन ॥ येथें सत्य जाहलें ॥ २४० ॥ <br>
मानवहस्तें दळ ॥ संहारेल तुझें सकळ ॥ <br>
असो कुबेर म्हणे स्थल निर्मळ ॥ येथें सुखी राहा तुम्ही ॥ २४१ ॥ <br>
वांछित असेल जें मन ॥ तें कार्य सांगा मजलागून ॥ <br>
धर्म म्हणे जाहले तव दर्शन ॥ इतुकेन कृतकृत्य जाहलों ॥ २४२ ॥ <br>
तो तेथें कलशोद्‌भव येऊन ॥ निजकरें शिंपूनि जीवन ॥ <br>
कुबेरपृतना उठवून ॥ सजीव केली मागुती ॥ २४३ ॥ <br>
अगस्त्याचे चरणीं ॥ पांडव लागती तये क्षणीं ॥ <br>
तीर्थें पाहत मेदिनीं ॥ तेथून पुढें चालिले ॥ २४४ ॥ <br>
पांडवप्रताप मित्र केवळ ॥ उदय पावला तेजाळ ॥ <br>
संशयभगणें सकळ ॥ लया पावतील एकदांचि ॥ २४५ ॥ <br>
पंडित भक्त श्रवणसत्कर्म ॥ करूं लागले होऊन सप्रेम ॥ <br>
फिटोन गेला तेव्हां भ्रम ॥ वस्तु संपूर्ण विलोकिती ॥ २४६ ॥ <br>
परी दिवाभीत दुर्जन ॥ न येती समोर घेऊनि वदन ॥ <br>
असो जे सुरस ज्ञानसंपन्न ॥ आनंदघन देखतां ॥ २४७ ॥ <br>
श्रीमद्‌भीमातटविहारा ॥ ब्रह्मानंदा दिगंबरा ॥ <br>
श्रीधरवरदा निर्विकारा ॥ अक्षया अभंगा निरुपाधिका ॥ ४८ ॥ <br>
स्वस्ति श्रीपांडवप्रताप ग्रंथ ॥ वनपर्व व्यासभारत ॥ <br>
त्यांतील सारांश यथार्थ ॥ अठ्‍ठाविसाव्यांत कथियेला ॥ २४९ ॥<br>
इति श्रीधरकृतपांडवप्रतापे वनपर्वणि अष्टाविंशतितमोऽध्याय: ॥ २८ ॥  <br>
अध्याय अठ्ठाविसावा समाप्त<br></p><br>

<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
