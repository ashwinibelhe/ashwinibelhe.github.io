<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap59.htm">मागचा अध्याय</a>
</div>
<div class="nex">
<a href="pratap61.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय साठावा </p><br>
<p class="hdr3">बभ्रुवाहनाची कथा  </p><br>

<p class="ovi">
श्रीगणेशाय नम: ॥ <br>
जैमिनि म्हणे राजेंद्रा ॥ जनमेजया चातुर्यचंद्रा ॥ <br>
श्यामकर्ण आला मणिपुरा ॥ तंव अपूर्व वर्तलें ॥ १ ॥ <br>
तेथें बभ्रुवाहन राज्य करी ॥ परमपुण्य सदाचारी ॥ <br>
श्रीकृष्णभक्ति नगरीं ॥ सकळ लोकां लाविली ॥ २ ॥ <br>
प्रजा सुखरूप बोलती ॥ दंड एक छत्रा अमित्राप्रती ॥ <br>
बंध सुमनास निश्चितीं ॥ हार सुंदर गुंफितां ॥ ३ ॥ <br>
खेळता सारंगपट मार ॥ अवर्षण नाहीं दुष्काळ दरिद्र ॥ <br>
आनंदभरित लोक समग्र ॥ आधि व्याधि कांहीं नसे ॥ ४ ॥ <br>
आळोआळीं सुंदर मंदिरे ॥ मंदिरांप्रति सुवर्णगोपुरें ॥ <br>
गोपुरांप्रति एकसरें ॥ चर्या बहुत झळकती ॥ ५ ॥ <br>
चर्यांप्रति मुक्त हंस ॥ परमहंसीं आशापाश ॥ <br>
हंस तेथें परमहंस ॥ तुटोन गेले सकलही ॥ ६ ॥ <br>
निराशा तेथेंच ज्ञान ॥ ज्ञान तेथें समाधान ॥ <br>
समाधान तेथें गहन ॥ सुख सर्व वसतसे ॥ ७ ॥ <br>
सुख तेथें संतजन ॥ संत तेथें हरिकीर्तन ॥ <br>
कीर्तन तेथें जगज्जीवन ॥ आनंदघन सर्वदा ॥ ८ ॥ <br>
असत्य नाहींच मुळींहून ॥ लोक बोलती गीर्वाण ॥ <br>
शास्त्रश्रवण वेदाध्ययन ॥ घरोघरीं होतसे ॥ ९ ॥ <br>
नगरींचे वीर समग्र ॥ रणशूर आणि दानशूर ॥ <br>
पाठिमोरे अणुमात्र ॥ दोहीं गोष्टींसी न होती ॥ १० ॥ <br>
सर्व राजे लहान थोर ॥ बभ्रुवाहनास देती करभार ॥ <br>
आश्चर्य करी सुभद्रावर ॥ पराक्रम त्याचा ऐकतां ॥ ११ ॥ <br>
हंसध्वज म्हणे अर्जुना ॥ आम्ही करभार देतों बभ्रुवाहना ॥ <br>
त्यास मातेसमान परललना ॥ नगरीं आला हेच त्याची ॥ १२ ॥ <br>
तो गृध्र येऊन अकस्मात ॥ पार्थाचे मुकुटीं बैसत ॥ <br>
अपशकुन देखोन चित्त ॥ खेद पावलें सर्वांचें ॥ १३ ॥ <br>
तो सेवकांनीं घोडा धरिला ॥ बभ्रुवाहनासमीप आणिला ॥ <br>
सभेस तो महाराज बैसला ॥ सकल नृपांसमवेत ॥ १४ ॥ <br>
दहा सहस्त्र स्तंभ ॥ सभेसी मणिमय सुप्रभ ॥ <br>
नीळयाचीं उथाळीं स्वयंभ ॥ तुळवट कार्तस्वराचे ॥ १५ ॥ <br>
दांडे पाचूचे झळकत ॥ किलचा आरक्त मणिमंडित ॥ <br>
असो तो चित्रांगीचा सुत ॥ पार्थवीर्यें जन्मला ॥ १६ ॥ <br>
पार्थें पूर्वी तीर्थें केलीं ॥ आदिपर्वी हे कथा कथियेली ॥ <br>
उलूपी चित्रांगी वरिली ॥ सुभद्रावरें पूर्वीच ॥ १७ ॥ <br>
अश्वोत्तमाचे भाळीं ॥ पत्र लिहिलें तें वाची तये वेळीं ॥ <br>
बभ्रुवाहन चित्रांगीजवळी ॥ वर्तमान सांगत ॥ १८ ॥ <br>
ती म्हणे तुझा पिता अर्जुन ॥ तेणें सोडिला हा श्यामकर्ण ॥ <br>
तरी तूं त्याजवरी शस्त्र धरून ॥ उभा ठाकों नकोचि ॥ १९ ॥ <br>
घोडा आणि सर्व राज्य घेऊन ॥ जाऊन देई पितयालागून ॥ <br>
दृढभावें धरीं चरण ॥ थोरपणा सांडूनियां ॥ २० ॥ <br>
मग सर्व संपत्तीशीं बभ्रुवाहन ॥ चरणचालीं चालिला शरण ॥ <br>
पार्थ पिता देखोन ॥ साष्टांग नमन करी तेव्हां ॥ २१ ॥ <br>
म्हणे मी तुझा नंदन ॥ चित्रांगीउदरीं जाहलों निर्माण ॥ <br>
सर्व राजे विनविती पूर्ण ॥ पुत्रास भेटे पार्थवीरा ॥ २२ ॥ <br>
याएवढा नाहीं पुरुषार्थी ॥ नृप सर्व शरण येती ॥ <br>
ऐसा वीर दुजा क्षितीं ॥ पुन: न होय सर्वथा ॥ २३ ॥ <br>
पार्थचरणीं ठेविलें भाळ जाण ॥ ते न काढीच बभ्रुवाहन ॥ <br>
अर्जुने क्रोधेंकरून ॥ लत्ता हाणोनि लोटिला ॥ २४ ॥ <br>
तूं कदा नव्हे माझा सुत ॥ अतिनिर्बळ षंढ भयभीत ॥ <br>
कीं जारकर्में निश्चित ॥ उपजविला चित्रांगीनें ॥ २५ ॥ <br>
घोडा धरून कैसा सोडिला ॥ अरे माझा अभिमन्यु पुत्र भला ॥ <br>
जेणें अद्‍भुत पराक्रम केला ॥ दोहीं दळांदेखतां ॥ २६ ॥ <br>
तो पुत्र माझा सिंह देख ॥ तूं कैंचा जाहलासी जंबुक ॥ <br>
तूं नाचणारीचा सुत सम्यक ॥ तूंही नटवा होईं आतां ॥ २७ ॥ <br>
शस्त्रें टाकीं ये अवसरीं ॥ नृत्य करून पोट भरीं ॥ <br>
तूं नव्हेसी क्षत्रिय निर्धारीं ॥ मज निश्चये कळों आलें ॥ २८ ॥ <br>
ऐसें ऐकतां बभ्रुवाहन ॥ क्षोभला जैसा प्रलयाग्न ॥ <br>
म्हणे तुझें सर्व सोशीन ॥ परी एक गोष्टी न सोसवे ॥ २९ ॥ <br>
माझे मातेस जारीण ॥ बोलिलासी स्वमुखेंकरून ॥ <br>
तरी घे हातीं धनुष्यबाण ॥ क्षत्रियत्व माझें पाहें आतां ॥ ३० ॥ <br>
तुझिया गर्वाचीं कवचें पूर्ण ॥ आजि समरांगणीं करीन चूर्ण ॥ <br>
अरे मी जरी असेन बभ्रुवाहन ॥ तरी शिर उडवीन तुझें आतां ॥ ३१ ॥ <br>
इंद्र रुद्र आणि द्रोण ॥ यापाशी विद्या शिकलासी जाण ॥ <br>
तिचा झाडा दे आजि संपूर्ण ॥ येथें रणयज्ञ करितों मी ॥ ३२ ॥ <br>
घोडा नेऊन ते अवसरीं ॥ मागुतीं बांधिला मणिपुरीं ॥ <br>
साठकोटी रथ ज्याचे भारीं ॥ आठ अर्बुद अश्वोत्तम ॥ ३३ ॥ <br>
दशकोटी गज सबळ ॥ दोन खर्व पायदळ ॥ <br>
मग तो चित्रांगीचा बाळ ॥ रथावरी आरूढला ॥ ३४ ॥ <br>
म्हणे रे पार्था सावधान ॥ सांभाळी आले माझे बाण ॥ <br>
तुझे देहींचे पंच प्राण ॥ आजि काढीन बाहेरी ॥ ३५ ॥ <br>
मी कृतांत बभ्रुवाहन ॥ आजि तुज समरीं रक्षील कोण ॥ <br>
तुज सांगातें नृप संपूर्ण ॥ त्यांचा झाडीन गर्व आतां ॥ ३६ ॥ <br>
तो बाण सोडीत ते वेळां ॥ अनुशाल्व पुढें धांविन्नला ॥ <br>
बभ्रुवाहनें जर्जर केला ॥ शंभर बाणीं सक्रोधें ॥ ३७ ॥ <br>
सूत आणि स्यंदन ॥ अनुशाल्वाचा केला चूर्ण ॥ <br>
बाणजाळ दोघे जण ॥ असंभाव्य वर्षती ॥ ३८ ॥ <br>
अनुशाल्व योद्धा वीर ॥ परी बभ्रुवाहनें केला जर्जर ॥ <br>
हातींचे गळाले चापशर ॥ मूर्च्छना येऊनि पडियेला ॥ ३९ ॥ <br>
यावरी धांवला प्रद्युम्न ॥ सोडी बाणापाठीं बाण ॥ <br>
नानाशस्त्रें टाकून ॥ निःशंक भिडती समरांगणीं ॥ ४० ॥ <br>
होत युद्धाचें घनचक्र ॥ दोन्ही सेना पडल्या अपार ॥ <br>
मोठे माजलें रण भयंकर ॥ रक्ताचे पूर वाहती ॥ ४१ ॥ <br>
भूतावळी रक्त पिती ॥ तृप्त होऊन रणीं नाचती ॥ <br>
अस्थींचे दुर्ग रचिती ॥ मग भांडती परस्परें ॥ ४२ ॥ <br>
परस्परें शिरें भिरकाविती ॥ मूर्च्छना येऊन भूतें पडती ॥ <br>
बभ्रुवाहनें केली ख्याती ॥ सेना सर्व संहारिली ॥ ४३ ॥ <br>
बभ्रुवाहनें सोडिला बाण ॥ तो भेदीत गेला वारण ॥ <br>
सवेंच अश्व रथ छेदून ॥ पदातियांस मारित ॥ ४४ ॥ <br>
माजलें बहुतचि रण ॥ तों पुढें धांवला मेघवर्ण ॥ <br>
दोघांचें युद्ध दारुण ॥ शक्रारिसौमित्रांसारिखें ॥ ४५ ॥ <br>
भ्याड घायाळ पळती ॥ त्यांस ठाव नेदी कोठे क्षिती ॥ <br>
एक गजकलेवरांत दडती ॥ तेथें भेदिती सायक ॥ ४६ ॥ <br>
समरीं पडले जे वीर ॥ ते विमानारूढ होती सत्वर ॥ <br>
त्यांसी देवांगना करिती भ्रतार ॥ घेऊन जाती आत्मसदना ॥ ४७ ॥ <br>
भिऊन जे मेले रणीं ॥ त्यांस वरिती यक्षिणी ॥ <br>
पार्थाची संपदा हरूनी ॥ नेववीत बभ्रुवाहन ॥ ४८ ॥ <br>
कित्येक वीर धरूनि जीवंत ॥ बभ्रुवाहनें पाठविले नगरांत ॥ <br>
पूर्वी लवकुशें रघुनाथ ॥ ऐसाच जिंकिला समरांगणीं ॥ ४९ ॥ <br>
लवकुशांची कथा निश्चितीं ॥ वर्णिली रामविजयग्रंथीं ॥ <br>
तेचि पहावी पंडितीं ॥ अति सुरस जी कथा ॥ ५० ॥ <br>
तीन अध्याय जाण ॥ रामविजयीं लवकुशाख्यान ॥ <br>
तेथील कथा श्रोतीं परिसोन ॥ परमसुख पाविजे ॥ ५१ ॥ <br>
असो यावरी तो हंसध्वज ॥ स्वसेनेशीं धांवला भूभुज ॥ <br>
पांच सहस्त्र सेना सतेज ॥ बभ्रुवाहनाची मारिली ॥ ५२ ॥ <br>
पार्थसुते तीन बाणीं ॥ हंसध्वज पाडिला रणकुंभिनीं ॥ <br>
अत्यंत मूर्च्छा येउनी ॥ निश्चेष्टित राहिला ॥ ५३ ॥ <br>
मग सुवेग धांवला सत्वर ॥ तेणें माजविलें रण थोर ॥ <br>
दहा सहस्त्र कुंजर ॥ रणमेदिनीं पाडिले ॥ ५४ ॥ <br>
बभ्रुवाहनाचे अनिवार शर ॥ छेदिलें सुवेगाचें तत्काल शिर ॥ <br>
शिर धावोन आदळले सत्वर ॥ पार्थसुताचे वक्षःस्थलीं ॥ ५५ ॥ <br>
बभ्रुवाहनासी आली मूर्च्छना ॥ सवेच सावध जाहला त्या क्षणां ॥ <br>
तों वृषकेत वीरराणा ॥ समरांगणीं आलासे ॥ ५६ ॥ <br>
दोघे युद्ध करिती अनिवार ॥ जैसे मेरु आणि मंदार ॥ <br>
वर्मे लक्षूनि भेदिती शर ॥ हांकें अंबर गाजविती ॥ ५७ ॥ <br>
जैसे शिखी पिच्छे पसरिती ॥ तैसे वीर दोघे दिसती ॥ <br>
दोघांचें कौशल्य पाहती ॥ देव विमानीं बैसोनि ॥ ५८ ॥ <br>
जीवंतचि वीर धरून ॥ नगरांत पाठवी बभ्रुवाहन ॥ <br>
त्यांचे घाय बांधविती येऊन ॥ उलूपी आणि चित्रांगी ॥ ५९ ॥ <br>
भ्रताराचे वीर म्हणून ॥ करिती साक्षेपें पालन ॥ <br>
कृष्णपुत्र जो प्रद्युम्न ॥ तोही धरून आणिला ॥ ६० ॥ <br>
शिबिरासहित सर्व संपत्ति ॥ लुटून आणिली नगराप्रति ॥ <br>
पार्थ म्हणे पुढें गति ॥ बरवी कांहीं न दिसे ॥ ६१ ॥ <br>
वृषकेतास म्हणे पार्थ ॥ तूं तरी गजपुरास जाई त्वरित ॥ <br>
तुज होतां विपरीत ॥ धर्म कुंती प्राण देती ॥ ६२ ॥ <br>
आतां अश्वमेध राहिले ॥ असिपत्रव्रत व्यर्थ गेलें ॥ <br>
माझें सामर्थ्य बुडालें ॥ मृत्युचिह्नें जाणवती ॥ ६३ ॥ <br>
वृषकेत म्हणे जी ताता ॥ मी गजपुरा न जाई तत्त्वतां ॥ <br>
पश्चिमे उगवेल सविता ॥ परी हे गोष्टी न घडेचि ॥ ६४ ॥ <br>
आज मी झुंजेन निर्वाण ॥ घेईन बभ्रुवाहनाचा प्राण ॥ <br>
म्हणोनि लोटिला स्यंदन ॥ क्रोधें वचन बोलत ॥ ६५ ॥ <br>
म्हणे बभ्रुवाहना राहें स्थिर ॥ समरी साहें माझे शर ॥ <br>
मग तीन बाणीं कर्णपुत्र ॥ पार्थसुतें भेदिला ॥ ६६ ॥ <br>
हृदय त्याचें लक्षून ॥ वृषकेतें सोडिले सहा बाण ॥ <br>
सवेंच छेदून स्यंदन ॥ चूर्ण केला समरभूमी ॥ ६७ ॥ <br>
यावरी अस्त्रजाळ ॥ सोडिते जाहले वीर सकळ ॥ <br>
नानाशस्त्रें तेजाळ ॥ टाकिताती परस्परें ॥ ६८ ॥ <br>
ग्रीवा डोलवी पार्थसुत ॥ धन्य योद्धा वृषकेत ॥ <br>
मग शक्ति टाकितां अद्भुत ॥ कर्णसुतें छेदिली ती ॥ ६९ ॥ <br>
कौतुक पाहे अर्जुन ॥ एकाचे एक उडविती स्यंदन ॥ <br>
रथासहित कर्णनंदन ॥ उडवून धाडिला सूर्यलोका ॥ ७० ॥ <br>
दोन दिवस सूर्यलोकांत ॥ अंबरींच होता भ्रमत ॥ <br>
तिसरे दिवशीं वृषकेत ॥ भूमीवरि पडियेला ॥ ७१ ॥ <br>
बभ्रुवाहनासहित वृषकेतें ॥ रथ उडविला गगनपंथे ॥ <br>
तो उडी टाकून पार्थसुतें ॥ वृषकेतावरी कोसळला ॥ ७२ ॥ <br>
पार्थ कौतुक मानी चित्तीं ॥ म्हणे धन्य वीर त्रिजगतीं ॥ <br>
हें युद्ध न भूतो न भविष्यती ॥ ऐकिलें ना देखिलें ॥ ७३ ॥ <br>
अंतरिक्षयुद्ध करिती ॥ सवेंच उतरती रणक्षितीं ॥ <br>
छप्पन्न देशींच्या युद्धगती ॥ दोघे दाविती परस्परें ॥ ७४ ॥ <br>
ऐसें युद्ध आसमास ॥ दोघांचें जाहले पांच दिवस ॥ <br>
टाकावया श्वासोच्छास ॥ एक निमेषच न फावेचि ॥ ७५ ॥ <br>
यावरी बभ्रुवाहनें एक बाण ॥ सोडिला निर्वाणींचा दारुण ॥ <br>
वृषकेताचें शिर जाण ॥ आकाशपथें उडविलें ॥ ७६ ॥ <br>
सवेंच शिर परतलें ॥ पार्थसुताचे हृदयीं आदळले ॥ <br>
मागुती कंदुकाऐसें उडालें ॥ पडिलें पार्थपदाजवळी ॥ ७७ ॥ <br>
शिर कृष्णाचें स्मरण करित ॥ कबंध रणीं चौताळत ॥ <br>
शिर नसतां एकशत ॥ वीर पाडिले रणांगणीं ॥ ७८ ॥ <br>
हातीं घेऊन रथचक्र ॥ शिराविण फिरे कलेवर ॥ <br>
वीर मारून अपार ॥ मग गडबडे भूमीवरी ॥ ७९ ॥ <br>
शोकार्णवीं पार्थ निमग्न ॥ शिर तें हृदयीं आलिंगून ॥ <br>
वृषकेताचे आठवून गुण ॥ आक्रोश करूं लागला ॥ ८० ॥ <br>
अहा कर्णा कैसें केलें ॥ बंधुत्व कळू नाहीं दिधलें ॥ <br>
आमुचें ऋण फेडिलें ॥ पुत्ररूपेंकरूनियां ॥ ८१ ॥ <br>
अरे वृषकेता वेल्हाळा ॥ कर्णजा माझिया लघुबाळा ॥ <br>
वत्साराजसा ये वेळां ॥ मज टाकूनियां गेलासी ॥ ८२ ॥ <br>
अरे तूं दुसरा प्रतिकर्ण ॥ आम्ही पांचही सुखी तुज देखोन ॥ <br>
तुज पाहोन अभिमन्य ॥ मी विसरलों वृषकेता ॥ ८३ ॥ <br>
आतां कुंती धर्म देतील प्राण ॥ राहिला अश्वमेध महायज्ञ ॥ <br>
अरे तुवां अनुशाल्व जिंकून ॥ पायीं धरून आणिला ॥ ८४ ॥ <br>
अरे यौवनाश्व तूं जिकिला ॥ श्यामकर्ण तो आणिला ॥ <br>
कीं मजवरी रुसोन वेल्हाळा ॥ माझिया बाळा गेलासी ॥ ८५ ॥ <br>
तुजवरी पांचाळीचे मन ॥ ती ऐकतां त्यागील प्राण ॥ <br>
तुझें शिर हरिस्मरण ॥ करीत अजून नवल हें ॥ ८६ ॥ <br>
वक्षःस्थळ पिटीत अर्जुन ॥ आतां चौघे बंधू देतील प्राण ॥ <br>
माझा कुलदीपक प्रभाघन ॥ आजि विझाला या ठायीं ॥ ८७ ॥ <br>
कुलक्षय जाहला निश्चयेशीं ॥ म्हणे हे कृष्णा द्वारकावासी ॥ <br>
यादवेंद्रा काय जाहलासी ॥ गुंतलासी कोणे कार्या ॥ ८८ ॥ <br>
आम्हांस प्राप्त हे अवस्था ॥ कां उपेक्षिलें मज अनाथा ॥ <br>
दुःखें मूर्च्छना आली पार्था ॥ निश्चेष्टित पडियेला ॥ ८९ ॥ <br>
त्यास धनुष्यकोटीकरून ॥ येऊन डवची बभ्रुवाहन ॥ <br>
म्हणे वेश्येचा मी नंदन ॥ कीं पतिव्रतेचा तें पाहें ॥ ९० ॥ <br>
दीन स्त्रियेऐसा व्यर्थ ॥ पडलासी कां येथें रडत ॥ <br>
तुवां युद्ध केलें पूर्वी अद्‌भुत ॥ तें मज दावीं क्षणभरीं ॥ ९१ ॥ <br>
तूं जुनाट झुंजार म्हणविसी ॥ ऊठ विद्या दावीं कैशी ॥ <br>
लाज सोडून रणीं रडसी ॥ दुजया लाविसी दूषणें ॥ ९२ ॥ <br>
मग उठोन सुभद्रापती ॥ सत्वर चढला आपुले रथीं ॥ <br>
मेघधारा वर्षती ॥ तैसे सायक सोडिले ॥ ९३ ॥ <br>
सर्वांगीं खिळिला बभ्रुवाहन ॥ पृतना संहारिली संपूर्ण ॥ <br>
शिरें आकाशपंथे उडोन ॥ मणिपुरामाजी पडती ॥ ९४ ॥ <br>
आकाश व्यापिलें बाणीं ॥ धुळी न माये दिशांचे वदनीं ॥ <br>
पार्थे वीर पाडिले धरणीं ॥ लेख त्यांचा न करवे ॥ ९५ ॥ <br>
दोन्ही हातांचें समसंधान ॥ अलातचक्रवत् दिसे सायकासन ॥ <br>
टाकूनियां वज्रबाण ॥ कोट पाडिला मणिपुराचा ॥ ९६ ॥ <br>
गोपुरें खळखळा रिचवती ॥ ग्राम सांडून स्त्रिया पळती ॥ <br>
बभ्रुवाहन भावी चित्तीं ॥ धन्य क्षितीं किरीटी वीर ॥ ९७ ॥ <br>
यावरी बभ्रुवाहन ॥ सोडी लक्षांचे लक्ष बाण ॥ <br>
छत्र पाडिलें छेदून ॥ रथ उडविला निराळीं ॥ ९८ ॥ <br>
हनुमंतासमवेत रथ ॥ आकाशपंथें असे भ्रमत ॥ <br>
मग खालीं उतरोनि पार्थ ॥ शस्त्रें सोडी बहुतचि ॥ ९९ ॥ <br>
एक काळ एक कृतांत ॥ समरीं तैसे दोघे दिसत ॥ <br>
पार्थ तो आपुला सुत ॥ शरपंथीं खिळियेला ॥ १०० ॥ <br>
एक रमारमण एक उमारमण ॥ एक शीतकर एक उष्णकिरण ॥ <br>
तो बोले बभ्रुवाहन ॥ अति तीक्ष्ण तेधवां ॥ १०१ ॥ <br>
म्हणे माझे मातेस ठेविलें दूषण ॥ पापिया तुझें न पहावें वदन ॥ <br>
त्वां पूर्वी कुलक्षय करून ॥ आप्त गोत्रज मारिले ॥ १०२ ॥ <br>
तूं करीं आतां कृष्णस्मरण ॥ तुझें शिर टाकितों छेदून ॥ <br>
तूं अधर्में मारिला कर्ण ॥ रथचक्र उपटितां ॥ १०३ ॥ <br>
पहा बंधु माझा वृषकेत ॥ बाळे केवढा केला पुरूषार्थ ॥ <br>
तो गंगेच्या शापें पार्थ ॥ मोह पावला रणांगणीं ॥ १०४ ॥ <br>
बभ्रुवाहनें सोडिला अर्धचंद्र शर ॥ उडविलें पार्थाचें शिर ॥ <br>
ज्वाला बाणजाळीं साचार ॥ नीलध्वजाची दारा जे ॥ १०५ ॥ <br>
पार्थ पडतां रणीं ॥ थरथरां कांपली कुंभिनी ॥ <br>
वृषकेताच्या शिराजवळी ते क्षणीं ॥ शिर पडलें पार्थाचें ॥ १०६ ॥ <br>
किरीटकुंडलें मंडित ॥ चंद्रसूर्यांऐशीं शिरें दिसत ॥ <br>
बभ्रुवाहन जयवंत ॥ वाद्यें वाजवित परतला ॥ १०७ ॥ <br>
परम उत्साह करित ॥ प्रवेशला मणिपुरांत ॥ <br>
उलूपी चित्रांगीस मात ॥ वर्तली ते सर्व श्रुत करी ॥ १०८ ॥ <br>
दोघींनीं काढिले अलंकार ॥ शिरें भूमीवरी टाकिती सत्वर ॥ <br>
आठवूनि पार्थ वीर ॥ दीर्घ हांका फोडिती ॥ १०९ ॥ <br>
अहा कृष्णा श्रीकृष्णमित्रा ॥ अहा कृष्णा कोमलगात्रा ॥ <br>
तूं अनिवार ब्रह्मादिशक्रां ॥ आज कैसा रणीं पडिलासी ॥ ११० ॥ <br>
गोग्रहणींचा पुरुषार्थ ॥ एकट्याने कौरव जिकिले समस्त ॥ <br>
निवातकवच दैत्य ॥ त्यांचा अंत केला तुंवा ॥ १११ ॥ <br>
तुझा सारथि इंदिरावरा ॥ ध्वजीं बुभुःकारे महारुद्र ॥ <br>
अकरा अक्षौहिणी दळ समग्र ॥ तुवां आटिलें रणांगणीं ॥ ११२ ॥ <br>
अहा महाराज सुभद्रापती ॥ ब्रह्मांडभरी तुझी कीर्ती ॥ <br>
सर्व सोडून रणक्षितीं ॥ शयन केलें कैसें तुवां ॥ ११३ ॥ <br>
खद्योतें पाडिला गभस्ती ॥ तंदुळभारें मेला हस्ती ॥ <br>
कल्पांतींचे सौदामिनीप्रती ॥ शलभें कैसें गिळियेलें ॥ ११४ ॥ <br>
मशकें केवि गिळिला पर्वत ॥ मुंगीने प्राशिला सरितानाथ ॥ <br>
चित्रींच्या सर्पें अकस्मात ॥ अरुणानुज केवि गिळियेला ॥ ११५ ॥ <br>
मक्षिकेनें पक्षवातेंकरूनि ॥ केवि विझविला दावाग्नि ॥ <br>
भोगींद्रासी आणूनि ॥ मंडूकें केवि भक्षिलें ॥ ११६ ॥ <br>
मातेचा कोलाहल ऐकून ॥ धांवोन आला बभ्रुवाहन ॥ <br>
तो मंगळसूत्रे तोडून ॥ अलंकार सर्व काढिले ॥ ११७ ॥ <br>
जाहला तो सांगितला वृत्तांत ॥ माझा अन्याय सांगें येथ ॥ <br>
तुज दूषण ठेवून लात ॥ मज मारिली पितयानें ॥ ११८ ॥ <br>
तंव त्या बोलती ते समयीं ॥ अरे पितृघातक्या परता होई ॥ <br>
धिक् पुरुषार्थ तुझा सर्वही ॥ वदन न दावीं काळमुख्या ॥ ११९ ॥ <br>
बभ्रुवाहन म्हणे साचार ॥ माता हो घ्या तुम्ही अलंकार ॥ <br>
तंव त्या म्हणती खदिरांगार ॥ लेववीं आतां यावरी ॥ १२० ॥ <br>
अरे आमुचा पति पडला रणीं ॥ आम्हांस नेई तये स्थानीं ॥ <br>
मग दोघी येऊनि रणांगणीं ॥ प्रेत कवळूनि शोक करिती ॥ १२१ ॥ <br>
पार्थाचिये चरणीं ॥ शिरें ठेवूनि बोलती वाणी ॥ <br>
हे नाथ ऊठ ये क्षणीं ॥ टाकूनियां आम्हां जासी कां ॥ १२२ ॥ <br>
ऊठ राया यंत्र भेदीं बाणीं ॥ ऊठ द्रुपदा आणीं धरूनी ॥ <br>
गायी नेल्या कौरवांनीं ॥ रथीं बैसोन धावे कां ॥ १२३ ॥ <br>
गंधर्वी नेले बंधू समस्त ॥ सोडवीं लौकरी धांव त्वरित ॥ <br>
अरे बभ्रुवाहना तूं नांव केलें अद्‌भुत ॥ पितृघात करूनियां ॥ १२४ ॥ <br>
परशुरामें वधिली माता ॥ तुवां केलें दोघांचिया घाता ॥ <br>
अरे तूं यज्ञघातकर्ता ॥ नष्टा पतित पितृघ्ना ॥ १२५ ॥ <br>
आतां द्रौपदी आणि चौघे सहोदर ॥ प्राण देतील ऐकतां समाचार ॥ <br>
मातेचा खेद देखोन अपार ॥ पार्थकुमार गहिंवरला ॥ १२६ ॥ <br>
मज उभयलोक अंतरले ॥ माझें जन्म व्यर्थ गेलें ॥ <br>
तो उलूपी म्हणे ते वेळे ॥ उपाय एक येथें असे ॥ १२७ ॥ <br>
माझा पिता सहस्रवदन ॥ अमृतसंजीवनमणि पूर्ण ॥ <br>
त्यापाशी आहे तो आणून ॥ पार्थवृषकेतां जीववावे ॥ १२८ ॥ <br>
परी सर्प तेथें अनिवार ॥ कठिण कार्य असे फार ॥ <br>
कुंती आली नाहीं जो सत्वर ॥ आधीं साधीं कार्य हें ॥ १२९ ॥ <br>
हिमनगजामातें तो मणी ॥ दिधला असे सर्पांलागूनी ॥ <br>
सर्प पडती जे मरोनी ॥ स्पर्शतां मणि उठती ते ॥ १३० ॥ <br>
मग बभ्रुवाहन बोलत ॥ यांचीं शरीरें रक्षा शिरांसहित ॥ <br>
उलूपी म्हणे पुत्रा तेथ ॥ तुज प्रवेश कदा नव्हे ॥ १३१ ॥ <br>
सर्प घेतील तुझा प्राण ॥ तरी मी करितें कांहीं यत्‍न ॥ <br>
मग पुंडरीकनामा सर्प तेथून ॥ उलूपी पाठवी तयातें ॥ १३२ ॥ <br>
आपुलें मंगलसूत्र गेलें तुटोन ॥ हें दाखवीं जनकासी नेऊन ॥ <br>
मग तो पुंडरीक निघाला तेथून ॥ शेषमदिरीं पातला ॥ १३३ ॥ <br>
तो पाहतां पातालभुवन ॥ वाटे अमरपद न्यून ॥ <br>
रत्‍नमय सर्व पाषाण ॥ भूमि संपूर्ण कनकाची ॥ १३४ ॥ <br>
नानावृक्षीं समानत्व ॥ जेथें हाटकेश्वर मुख्य दैवत ॥ <br>
हाटकनदी सदा वाहत ॥ प्रकाशे तेथें शेषमणि ॥ १३५ ॥ <br>
तेथें सूर्याचे नाहीं किरण ॥ सहस्त्रयोजनें विस्तीर्ण ॥ <br>
असो तो पुंडरीक वर्तमान ॥ भोगींद्राप्रति सांगत ॥ १३६ ॥ <br>
कन्येचे कंठसूत्र तुटलें ॥ तें शेषानें दृष्टीनें पाहिले ॥ <br>
सभेसी सर्व सर्प बैसले ॥ श्रुत जाहलें वर्तमान ॥ १३७ ॥ <br>
मणि द्यावया सहस्रवदन ॥ सिद्ध जाहला हें जाणोन ॥ <br>
धृतराष्ट्रनामा सर्प वचन ॥ क्रोधेंकरून बोलत ॥ १३८ ॥ <br>
अमृतमणि मृत्युलोकास ॥ गेलिया गेलें सर्व यश ॥ <br>
मागुती मणि आम्हांस ॥ सहसा न मिळेचि ॥ १३९ ॥ <br>
जरी गरुडें नेला हिरोन ॥ तरी मग कैसें वर्तमान ॥ <br>
मातंगऋषीच्या शापेकरून ॥ गरुड नये पाताळा ॥ १४० ॥ <br>
आणि मनुष्य गर्विष्ठ होती ॥ ते आम्हांस कदा न मानिती ॥ <br>
आमुचे मस्तकींचे मणि हिरोन नेती ॥ ललना करिती कंठहार ॥ १४१ ॥ <br>
मग आम्हांस घेऊन भिकारी ॥ भीक मागती दारोदारीं ॥ <br>
शेष म्हणे कोपेल मुरारी ॥ मणि न देतां तत्त्वतां ॥ १४२ ॥ <br>
परमप्रतापी स्वामी श्रीधर ॥ कालिया मर्दून वधिला अघासुर ॥ <br>
तरी मणिवर देऊन इंदिरावर ॥ तोषवून मित्र करावा ॥ १४३ ॥ <br>
तो धृतराष्ट्र बोले वचन ॥ कृष्णचि त्यास देईल प्राणदान ॥ <br>
परी मणि न देऊं गेलिया प्राण ॥ सत्य जाण भोगींद्रा ॥ १४४ ॥ <br>
मग नकुळाहातीं जाणा ॥ शेष सांगून पाठवी बभ्रुवाहना ॥ <br>
मी मणि देतों परि येथें विघ्ना ॥ सर्प सर्व करिताती ॥ १४५ ॥ <br>
तो पुंडरीक सर्प येऊन ॥ बोले उलूपीचित्रांगीलागून ॥ <br>
तुम्ही सुखें आतां द्या अग्न ॥ मणि कदा येत नाहीं ॥ १४६ ॥ <br>
यावरी तो बभ्रुवाहन ॥ क्षोभला जैसा प्रलयकृशान ॥ <br>
बाणाच्या गळां पत्र बांधोन ॥ पातालभवना पाठविला ॥ १४७ ॥ <br>
सर्प पत्र पाहती उकलोन ॥ लिहिलें मणि द्यावा पाठवून ॥ <br>
नाहीं तरी तुम्हांस संहारीन ॥ करीन सर्वस्वें निर्वंश ॥ १४८ ॥ <br>
शेष म्हणे सर्प हो अवधारा ॥ आतां बभ्रुवाहनाशीं युद्ध करा ॥ <br>
अरे धृतराष्ट्रा पामरा ॥ वंशक्षय मांडिला तुवां ॥ १४९ ॥ <br>
मग सर्पभार सिद्ध जाहले ॥ रथगजअश्वावरी आरूढले ॥ <br>
विवरमार्गे पृथ्वीवरी आले ॥ युद्ध मांडले सबळ तेथें ॥ १५० ॥ <br>
आकाशीं सधन मंडले ॥ तेवि दाटलीं चहूंकडे सर्पकुळें ॥ <br>
बभ्रुवाहनाचें कटक वेढिलें ॥ संहारिलें बहुसाल ॥ १५१ ॥ <br>
भांडत धृतराष्ट्र विखार ॥ सेना संहारिली एकवीस सहस्त्र ॥ <br>
मग श्वेतवाहनपुत्र ॥ छेदीत विखार ऊठिला ॥ १५२ ॥ <br>
तडतडां तुटती तेथें फणी ॥ नक्षत्रांऐसे रिचवती मणी ॥ <br>
मग अस्त्रे चहूंकडूनी ॥ मयूर गरुड नकुळादि ॥ १५३ ॥ <br>
मधुमेघ सोडून अमूप ॥ आधीं न्हाणिले सर्व सर्प ॥ <br>
यावरी तीक्ष्ण तेजोरूप ॥ पिपीलिकास्त्र सोडिलें ॥ १५४ ॥ <br>
तडतडां पिलीलिका तोडिती ॥ मयूर नकुळ खंडून भक्षिती ॥ <br>
त्यांत गरुड संहारिती ॥ चडफडती सर्व सर्प ॥ १५५ ॥ <br>
बभ्रुवाहनाचे चरण ॥ सर्प धरिती धांवोन ॥ <br>
कित्येक शेषास जाऊन ॥ वर्तमान सांगती ॥ १५६ ॥ <br>
शेष गदगदां हांसत ॥ आतां कां रे पळता भयभीत ॥ <br>
मग अमृतमणि पाठवित ॥ वरी उचित छत्रकुंडलें ॥ १५७ ॥ <br>
शेष स्वयें येऊन ॥ बभ्रुवाहनाचें करी समाधान ॥ <br>
मणि दिधला देखोन ॥ धृतराष्ट्र सर्प चडफडे ॥ १५८ ॥ <br>
आपुल्या पुत्रांस सांगे बुद्धी ॥ नामें तयांची दुःस्वभाव दुर्बुद्धी ॥ <br>
म्हणे पार्थवृषकेतांचीं शिरें आधीं ॥ बकदाल्भ्यवनीं लपवावीं ॥ १५९ ॥ <br>
ते गुप्तरूपें शिरें घेऊनी ॥ लपविती तत्काळ थोर वनीं ॥ <br>
उलूपी चित्रांगी दोघी जणी ॥ हाहाकार करिती तेव्हां ॥ १६० ॥ <br>
शिरें नेलीं जाणोन ॥ दुःखें रडे बभ्रुवाहन ॥ <br>
म्हणे नासले कार्य संपूर्ण ॥ केले प्रयत्न व्यर्थ गेले ॥ १६१ ॥ <br>
इकडे कुंतीनें देखिलें स्वप्न ॥ पार्थ वृषकेत तेल लावून ॥ <br>
उष्ट्रावरी बैसोन ॥ दक्षिणदिशेप्रति गेले ॥ १६२ ॥ <br>
कुंतीनें हरीपाशीं सांगतां स्वप्न ॥ त्यावरी बोले जगज्जीवन ॥ <br>
वृषकेत आणि अर्जुन ॥ मृत्यु पावले निःसंशय ॥ १६३ ॥ <br>
मग गरुडारूढ होऊन श्रीधर ॥ सवें कुंती आणि वृकोदर ॥ <br>
देवकी यशोदा सुंदर ॥ वहनीं बैसोनि चालिल्या ॥ १६४ ॥ <br>
निमेष न लागतां ते काळीं ॥ येतीं जाहलीं मणिपुराजवळी ॥ <br>
चित्रांगी उलूपी देखिली ॥ हांक जाहली एकचि ॥ १६५ ॥ <br>
अर्जुनाचे शिबिर भणभणित ॥ त्यास दहासहस्त्र स्तंभ जडित ॥ <br>
तैसेचि कळस झळकत ॥ भगणांस हिणाविती ॥ १६६ ॥ <br>
पार्थास हृदयीं धरून ॥ शोक करी जगन्मोहन ॥ <br>
आल्या समयाचा भाव पूर्ण ॥ पद्यजजनक दाखवित ॥ १६७ ॥ <br>
वृषकेतास हृदयीं धरून ॥ कुंती शोकार्णवीं निमग्न ॥ <br>
बभ्रुवाहन दीनवदन ॥ धरी चरण वृकोदराचे ॥ १६८ ॥ <br>
म्हणे म्यां केलें पितृहनन ॥ मजवरी गदा घालीं उचलोन ॥ <br>
म्यां मणि आणिला प्रयत्‍नेंकरून ॥ शिरें नेलीं कोणीं न कळेचि ॥ १६९ ॥ <br>
म्हणे परमात्म्या विश्वंभरा ॥ सुदर्शनें छेदीं माझिया शिरा ॥ <br>
मजकडे न पाहें कुंती मुरहरा ॥ दुःख म्यां दिधलें सकळांसी ॥ १७० ॥ <br>
शेष म्हणे चक्रपाणी ॥ म्यां मणि दिधला आणूनी ॥ <br>
परी शिरें लपविलीं दुर्जनीं ॥ मज न कळे कोठे तीं ॥ १७१ ॥ <br>
मग बोले शेषशयन ॥ मी बालब्रह्मचारी असेन ॥ <br>
तरी दोघे दुर्जन मरोन ॥ शिरें येती आपणचि ॥ १७२ ॥ <br>
तो बकदाल्भ्यवनीं ॥ दोघे सर्प पडले मरोनी ॥ <br>
आकाशपंथे शिरें येऊनी ॥ कृष्णाजवळी पडिलीं ॥ १७३ ॥ <br>
आपल्या हातेंकरून ॥ मणि स्पर्शवी जगज्जीवन ॥ <br>
आधीं वृषकेत उठवून ॥ सवेंचि पार्थ उठविला ॥ १७४ ॥ <br>
दोघे करिती कृष्णस्मरणा ॥ म्हणती उभा रे उभा बभ्रुवाहना ॥ <br>
यावरी वैकुंठींचा राणा ॥ आलिंगित दोघांतें ॥ १७५ ॥ <br>
कुंती भीम सर्व धांवोन ॥ आलिंगिती वृषकेत अर्जुन ॥ <br>
सुमनें वर्षती सुरगण ॥ जयजयकार प्रवर्तला ॥ १७६ ॥ <br>
मग मणिस्पर्शेंकरून ॥ अवघेच उठविलें सैन्य ॥ <br>
जेविं हनुमंतें सौमित्रालागी द्रोणाद्रि आणून ॥ वानरसैन्य उठविलें ॥ १७७ ॥ <br>
जैसे वराचे प्रसंगेकरूनी ॥ वर्‍हाडी पावती लुगडीं लेणीं ॥ <br>
तैशी पार्थानिमित्त वाहिनी ॥ उठविली सर्व तेधवां ॥ १७८ ॥ <br>
बभ्रुवाहनास कुंती ॥ हृदयीं धरून जाहली आलिंगिती ॥ <br>
यावरी मणिपुरांत प्रवेशती ॥ सभेस बैसती सर्वही ॥ १७९ ॥ <br>
श्रीकृष्ण म्हणे धनंजया ॥ पूर्वस्मरण करूनियां ॥ <br>
पुत्र आला घे राया ॥ आलिंगी आतां तो ॥ १८० ॥ <br>
सूर्य कोपला किरणांवरी ॥ समुद्र लहरींशीं दावा करी ॥ <br>
अमृत मधुरता बाहेरी ॥ आपली घालूं इच्छितसे ॥ १८१ ॥ <br>
आपल्या शाखांशी अबोला ॥ कल्पवृक्षें जेविं धरिला ॥ <br>
चंद्रे कलांचा त्याग केला ॥ मेरु कोपला शिखरांवरी ॥ १८२ ॥ <br>
बभ्रुवाहन खालीं पाहतो ॥ प्राण आतां त्यागूं इच्छितो ॥ <br>
महावीर हातींचा जातो ॥ हृदयीं त्यास आलिंगीं ॥ १८३ ॥ <br>
भीम हांसोनि बोलिला ॥ धर्मन्यायें तो येथें झुंजला ॥ <br>
आणि श्रीरंग पाहतां डोळा ॥ सर्वही पापें दूर गेलीं ॥ १८४ ॥ <br>
आम्ही आपले वडील मारून ॥ श्रीकृष्णकृपेनें जाहलों पावन ॥ <br>
मग बभ्रुवाहन आणि अर्जुन ॥ कृष्णें धरून भेटविले ॥ १८५ ॥ <br>
पांच दिवस राहिले तेथ ॥ उत्साह जाहला अत्यद्भुत ॥ <br>
अलंकार वस्त्रें सर्वांस देत ॥ शेष जात स्वस्थळा ॥ १८६ ॥ <br>
उलूपी चित्रांगी दोघी जणी ॥ सर्व संपत्ति धनधान्य घेऊनी ॥ <br>
चालिल्या गजपुरालागूनी ॥ आपुलिया स्वधामा ॥ १८७ ॥ <br>
यशोदा देवकी कुंती ॥ भीमासमवेत गजपुराप्रती ॥ <br>
ब्रह्मानंदें तेव्हां जाती ॥ नाहीं मिति सुखातें ॥ १८८ ॥ <br>
पुढें जाणोन कठिण ॥ पार्थासवें गेला जगज्जीवन ॥ <br>
रसाळ कथा करितां श्रवण ॥ चिंता दारुण दूर होय ॥ १८९ ॥ <br>
हें बभ्रुवाहनाचें आख्यान ॥ शत्रुनाशक पुण्यपरायण ॥ <br>
आणि होय आयुष्यवर्धन ॥ श्रवण पठण करितांचि ॥ १९० ॥ <br>
आणि सर्पभय कदाही ॥ सर्वथा नोहे त्याचे गृहीं ॥ <br>
ऐशी ही फळश्रुति पाहीं ॥ जैमिनिभाषित सत्य पैं ॥ १९१ ॥ <br>
पांडुरंगपुरविलासिया ॥ ब्रह्मानंदा यतिवर्या ॥ <br>
श्रीधरवरदा पंढरीराया ॥ कथा सुरस बोलवीं पुढें ॥ १९२ ॥ <br>
स्वस्ति श्रीपांडवप्रताप ग्रंथ ॥ अश्वमेध जैमिनिकृत ॥ <br>
त्यांतील सारांश यथार्थ ॥ साठाव्यांत कथियेला ॥ १९३ ॥ <br>
इति श्रीधरकृतपांडवप्रतापे अश्वमेधपर्वणि षष्टितमोऽध्यायः ॥ ६० ॥     <br>
अध्याय साठावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
