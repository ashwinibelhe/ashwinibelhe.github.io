<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap18.htm">मागचा अध्याय</a>
</div>
<div class="nex">
<a href="pratap20.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकोणिसावा </p><br>
<p class="hdr3">यज्ञात विघ्न आले, कृष्णकृपेने ते गेले </p><br>

<p class="ovi">
श्रीगणेशाय नम: ॥ <br>
माझें हृदय दिव्य कमळ ॥ जें तेजोमय परम निर्मळ ॥ <br>
अष्ट कर्णिका अति कोमळ ॥ मध्ये घननीळ विराजे ॥ १ ॥ <br>
हृत्पद्यगर्भीं देखा ॥ श्रीरंग नांदे भक्तसखा ॥ <br>
अष्ट कर्णिका वरिष्ठनायिका ॥ त्याही स्थापूनि निजस्थानीं ॥ २ ॥ <br>
रुक्मिणी जांबवती सत्यभामा ॥ कालिंदी मित्रविंदा मनोरमा ॥ <br>
याज्ञजिती लक्ष्मणा पूर्णकामा ॥ मद्रावती ते आठवी ॥ ३ ॥ <br>
मध्यभागी श्रीकरधर ॥ कर्णिकांवरी नायिका सुकुमार ॥ <br>
ऐसा हृदयकमलीं यादवेंद्र ॥ सर्वदाही पूजावा ॥ ४ ॥ <br>
अठरावे अध्यायीं कथा जाणा ॥ धर्में अग्रपूजा दिधली श्रीकृष्णा ॥ <br>
तेणें क्षोभ आला दुर्जनां ॥ शिशुपालादिकांसी ॥ ५ ॥ <br>
चैद्य आणि कौरव ॥ एके सभेसी बैसले सर्व ॥ <br>
क्षुद्रदृष्टीं लक्षिती माधव ॥ परमद्वेषी दुरात्मे ॥ ६ ॥ <br>
शिवलिंग देखतां दृष्टीं ॥ शिवद्वेषी जेविं होती कष्टी ॥ <br>
विष्णुप्रतिमा पाहतां पोटीं ॥ दुःख वाटे जंगमां ॥ ७ ॥ <br>
कीं देखोन साधूचें पूजन ॥ परम क्षोभती जैसे कूजन ॥ <br>
कीं पतिव्रतेची राहटी देखोन ॥ जारिणी जेविं निंदिती ॥ ८ ॥ <br>
कीं दृष्टीं देखतां राजहंस ॥ वायसां उपजे अति त्रास ॥ <br>
कीं पंचानन देखोनि सावकाश ॥ जंबुकास सौख्य वाटेना ॥ ९ ॥ <br>
कीं सभेत देखतां पंडित ॥ मूर्ख मतिमंद संतापत ॥ <br>
कीं दृष्टीं देखतां समीरसुत ॥ वाटे अनर्थ रजनीचरां ॥ १० ॥ <br>
कीं ऐकतां हरिनामघोष ॥ भूतप्रेतां उपजे त्रास ॥ <br>
तैसें पूजितां श्रीरंगास ॥ दुर्जन परम संतापले ॥ ११ ॥ <br>
अंतरींच कष्टी दुर्योधन ॥ परि चैद्यांमाजी दमघोषनंदन ॥ <br>
परम खवळला दुर्जन ॥ कालसर्प जयापरी ॥ १२ ॥ <br>
भीघास म्हणे कुंतीनंदन ॥ आतां करूं कोणाचें पूजन ॥ <br>
गंगात्मजें बोलावें जों वचन ॥ तो शिशुपाल जल्पे भलतेंचि ॥ १३ ॥ <br>
म्हणे रे धर्मा ऐक वचन ॥ तुम्ही नीच मूर्ख अवघे जण ॥ <br>
गोरक्षक आधीं पूजोन ॥ अपयश माथां घेतलें ॥ १४ ॥ <br>
योग्यायोग्यविचार ॥ मुढां तुम्हां न कळे साचार ॥ <br>
अग्रपूजेसी अधिकारी जार ॥ करितां पामर पांडव तुम्हीं ॥ १५ ॥ <br>
दोघे जनक या गोरक्षकातें ॥ पंच तात तुम्हां पांडवातें ॥ <br>
यालागीं दोघांचीं चित्तें ॥ ऐक्य पावलीं परस्परें ॥ १६ ॥ <br>
परम शतमूर्ख युधिष्ठिर ॥ बुद्धिभ्रष्ट गंगाकुमार ॥  <br>
पूजेस अधिकारी तस्कर ॥ केला साचार यज्ञमंडपीं ॥ १७ ॥ <br>
ऋत्विज सांडोनि सत्यवतीकुमार ॥ कपिल याज्ञवल्य वसिष्ठ पवित्र ॥ <br>
द्रोण कृपाचार्य गुरु शूर ॥ टाकोनि जार पूजिला ॥ १८ ॥ <br>
भीष्म बाल्हीक वृद्ध थोर ॥ शल्य एकलव्य भगदत्त वीर ॥ <br>
जयद्रथ शकुनि महावीर ॥ सांडोनि तस्कर पूजिला ॥ १९ ॥ <br>
धृतराष्ट्र सांडोनि वृद्ध ॥ सोयरा सांडोनि दुपद ॥ <br>
कोण्या विचारें बुद्धिमंद ॥ हा गोविंद पूजिला ॥ २० ॥ <br>
अश्वत्यामा गुरुनंदन ॥ पूजावा होता अर्कज कर्ण ॥ <br>
पृथ्वीपति दुर्योधन ॥ सांडोनि कृष्ण पूजिला ॥ २१ ॥ <br>
पूज्य अपमानूनि थोर थोर ॥ अपूज्या पूजिलें साचार ॥ <br>
तरी तुमची यश कीर्ति समग्र ॥ बुडोनि भ्रष्ट जाहली ॥ २२ ॥ <br>
येणें कोणतें केलें अनुष्टान ॥ कीं केलें जपतपव्रतसाधन ॥ <br>
किंवा याणें केलें वेदपठन ॥ म्हणोनि आधीं पूजिला ॥ २३ ॥ <br>
यासी म्हणावें रायासमान ॥ तरी नाहीं छत्रसिंहासन ॥ <br>
आचार्य नव्हे हा ब्राह्मण ॥ भ्रष्ट पूजन व्यर्थ केलें ॥ २४ ॥ <br>
आम्ही बैसलों असतां नृपवर ॥ आधीं पूजिला पशुपालकुमार ॥ <br>
आमचीं घ्राणें छेदिलीं समग्र ॥ परम अपवित्र पांडव तुम्ही ॥ २५ ॥ <br>
पूजणें होता जरी गोवळा ॥ तुजला कुष्ठिपुत्रा अमंगळा ॥ <br>
तरी आम्हां कां येथें आणिलें खळा ॥ व्यर्थ यज्ञ गेला तुझा ॥ २६ ॥ <br>
म्यां तुज दिधला करभार ॥ कीं तूं बहु दुर्बळ कुष्ठिपुत्र ॥ <br>
धर्मकृत्यास साह्य व्हावें साचार ॥ विवेकी नर बोलती ॥ २७ ॥ <br>
तुवां अपमानूनि भूपाळ ॥ येथें थोर केला गोवळ ॥ <br>
इतुके तुम्ही नीच असाल ॥ ऐसें सर्वथा न वाटलें ॥ २८ ॥ <br>
यज्ञपुरोडाश अरण्यांत पडिला ॥ तो एका जंबुकास लाधला ॥ <br>
तितुकेनें तो काय जाहला ॥ मृगेंद्राहूनि थोर पै ॥ २९ ॥ <br>
जैशी राजकन्या परम सुंदर ॥ षंढाप्रति दिधली साचार ॥ <br>
हिंसकास गोदान निर्धार ॥ दिधलें तुवां पंडुपुत्रा ॥ ३० ॥ <br>
जन्मांधासी हिरा दाखविला ॥ सूकर सिंहासनीं बैसविला ॥ <br>
येणें जरासंध कपटे वधिला ॥ कोणता केला पुरुषार्थ ॥ ३१ ॥ <br>
ऐसें बोलोनि पापमती ॥ खड्ग आपुलें उपसून हातीं ॥ <br>
म्हणे उठा रे आमुचे सांगाती ॥ जे असतील ये सभे ॥ ३२ ॥ <br>
ऐसें बोलतां शिशुपाल ॥ तत्काल उठले अवघे खल ॥ <br>
कृष्णद्वेषी परम चांडाल ॥ अति कोल्हाळ करिती तेव्हां ॥ ३३ ॥ <br>
धर्में धांवोनि तत्काळ ॥ हृदयीं कवळिला शिशुपाळ ॥ <br>
म्हणे तूं बंधु आमुचा केवळ ॥ यज्ञ हा सकल तुझा असे ॥ ३४ ॥ <br>
ऋषि तापसी वृद्ध राजेंद्र ॥ त्यांसी कृष्णपूजनें आनंद थोर ॥ <br>
तूंही कृष्णभजनीं सादर ॥ अनन्य होईं शिशुपाला ॥ ३५ ॥ <br>
परम जाणता गंगानंदन ॥ वृद्ध वडील सर्वांस मान्य ॥ <br>
त्याचे आज्ञेने केलें पूजन ॥ तूं कां दूषण ठेविसी ॥ ३६ ॥ <br>
तुजहून जाणते पंडित ॥ कृष्णपूजनें आनंदत ॥ <br>
तुझे हृदयीं हा अनर्थ ॥ काय म्हणून प्रवेशला ॥ ३७ ॥ <br>
तो भीष्म काय बोले वचन ॥ परम दुष्ट हा दमघोषनंदन ॥ <br>
त्याचें कासया करिसी सांत्वन ॥ त्यासी मरण जवळी आलें ॥ ३८ ॥ <br>
कां त्याचें करिसी समाधान ॥ तो न मानी तुझें वचन ॥ <br>
जैशी प्रेतास वस्त्रें भूषणें पूर्ण ॥ लेववूनि काय सार्थक ॥ ३९ ॥ <br>
मतिमंदापुढें ठेविलें शास्त्र ॥ षंढाहातीं दिधलें शस्त्र ॥ <br>
मसणीं मंडप विचित्र ॥ व्यर्थ जैसा उभविला ॥ ४० ॥ <br>
वायसासी अमृतफळें ॥ कीं उष्ट्रापुढे समर्पिलीं केळे ॥ <br>
कीं रासभाचें अंगास लेपिलें ॥ मृगमदाचे उटणें पै ॥ ४१ ॥ <br>
द्राक्षाफलें अर्पिलीं सूकरा ॥ आदर्श दाविला जन्मांधनरा ॥ <br>
कीं ज्वरियासी समर्पिली शर्करा ॥ तैसा या पामरा बोध काय ॥ ४२ ॥ <br>
भग्नपात्रीं जैसें जीवन ॥ कां श्रमावे व्यर्थचि घालून ॥ <br>
दुग्धामाजी हरळपे रांधून ॥ काय व्यर्थ जाण पां ॥ ४३ ॥ <br>
उकरडीं ओतिला सुधारस ॥ सुमनशेजेवरी निजविला महिष ॥ <br>
दुग्धें न्हाणिला वायस ॥ शुभ्र नव्हे कदापि ॥ ४४ ॥ <br>
जैसा तस्कर विटे देखतां निशाकस ॥ तैसा हा सुबुद्धि न धरी पामर॥ <br>
हिंसकास धर्मशास्त्र ॥ कदा नावडे जाण पां ॥ ४५ ॥ <br>
आम्हीं ज्याचें केलें पूजन ॥ त्यासी हृदयीं ध्याय ईशान ॥ <br>
जलजोद्‌भव सस्रनयन ॥ अनन्य शरण जयासी ॥ ४६ ॥ <br>
जो जगद्‌गुरू इंदिरावर ॥ प्रतापमित्र समरधीर ॥ <br>
ऐसा कोण आहे पामर ॥ कीं पूजा इच्छी त्याआधीं ॥ ४७ ॥ <br>
भवगजविदारक पंचानन ॥ सनकादिक ज्यासी शरण ॥ <br>
तयासी आम्ही पूजितां पूर्ण ॥ हा कां दुर्जन खवळला ॥ ४८ ॥ <br>
जो अनंतब्रह्मांडनायक ॥ भोगींद्र जाहला जयाचा तल्पक ॥ <br>
जो पुराणपुरुष निष्कलंक ॥ जगद्‌वंद्य अनादि जो ॥ ४९ ॥ <br>
हा एवढी आगळीक बोलत ॥ कोठे यानें केला पुरुषार्थ ॥ <br>
महागज देखोनि भुंकत ॥ श्वान जैसें अनिवार ॥ ५० ॥ <br>
ऐसें बोलतां शंतनुकुमार ॥ तों सहदेवास आवेश आला थोर ॥ <br>
जैसा गर्जे मृगेंद्र ॥ उभा राहोनि बोले तेवीं ॥ ५१ ॥ <br>
आम्ही सभास्थानीं निश्चित ॥ यथार्थ पूजिला वैकुंठनाथ ॥ <br>
असत्य मानील त्याचे पूर्वज समस्त ॥ चरणांतळीं माझिया ॥ ५२ ॥ <br>
जो श्रीकृष्णास निंदी दुर्जन ॥ त्याची जिव्हा घ्राण छेदीन ॥ <br>
वृषभावरी बैसवून ॥ पिटीन जाण दिगंतरीं ॥ ५३ ॥ <br>
ऐसें सहदेवें बोलतां आगळे ॥ जयजयकारें देव गर्जिन्नले ॥ <br>
पुष्पांजली ओपिते जाहले ॥ माद्रीपुत्रावरी तेधवां ॥ ५४ ॥ <br>
आकाशीं देववाणी गर्जत ॥ धन्य सहदेव कृष्णभक्त ॥ <br>
नारद म्हणे ऐका समस्त ॥ मोठा अनर्थ होईल येथें ॥ ५५ ॥ <br>
जेणें निंदिला द्वारकानाथ ॥ त्यासी जवळी आला रे अनर्थ ॥ <br>
तो प्रेतप्राय निश्चित ॥ जननी व्यर्थ प्रसवली ॥ ५६ ॥ <br>
ऐसें ऐकोनि ते वेळां ॥ शिशुपाल अत्यंत क्षोभला ॥ <br>
घेऊनि दुर्जनांचा मेळा ॥ उभा ठाकला संग्रामा ॥ ५७ ॥ <br>
म्हणे आजि यादव पांडव भीष्म ॥ कृष्णासमवेत करीन भस्म ॥ <br>
अवघे खल मिळोन परम ॥ कोल्हाळ करिती तेधवां ॥ ५८ ॥ <br>
जैसा दृष्टीं देखतां राजहंस ॥ एकदांचि कोल्हाळ करिती वायस ॥ <br>
युधिष्ठिर म्हणे भीष्मास ॥ कैसें आतां करणें जी ॥ ५९ ॥ <br>
मग बोले गंगाकुमार ॥ तूं स्वस्थ राहें न सांडीं धीर ॥ <br>
कैसा तरेन मी सागर ॥ कुंभोद्‌भवें कां विचारावे ॥ ६० ॥ <br>
निद्रित श्रीरंगपंचानन ॥ तंव हे जंबूक करिती गर्जन ॥ <br>
अरे हा धडधडीत कृशान ॥ दुर्जनकानन जाळील पै ॥ ६१ ॥ <br>
श्रीकृष्णवडवानलावरी एके वेळे ॥ चैद्य उठले तृणपूतळे ॥ <br>
शिशुपाल हा कर्पूर बळें ॥ पुढें धांवे विझवावया ॥ ६२ ॥ <br>
याचा जो परिवार सकळी ॥ तीं मेणाचीं जैशी बाहुलीं ॥ <br>
श्रीरंग हा ज्वालामाली ॥ भस्म करील क्षणार्धे ॥ ६३ ॥ <br>
ऐसें ऐकतां शिशुपाल ॥ क्रोधें खवळला जैसा व्याळ ॥ <br>
कुशब्द तेचि सांडी गरळ ॥ भीध्या समोर लक्षोनि ॥ ६४ ॥ <br>
म्हणे रे भीष्मा दुष्टा वद्धा ॥ परमहीना बुद्धीमंदा ॥ <br>
कपटिया आमुची करितोसी निंदा ॥ तुझी जिव्हा झडो कां ॥ ६५ ॥ <br>
कोणता कृष्णें केला पुरुषार्थ ॥ म्हणोनि जल्पसी सभेआंत ॥ <br>
पूतना वृद्ध स्त्री मारिली सत्य ॥ म्हणोनि वाढीव बोलसी ॥ ६६ ॥ <br>
केशी एक अश्व मारिला देख ॥ कालिया अघासुर दंदशूक ॥ <br>
बकासुर पक्षी एक ॥ मारोनि जाहला पुरुषार्थी ॥ ६७ ॥ <br>
गोवर्धन तरी वल्मीक ॥ कपटी म्हणूनि गिळिला पावक ॥ <br>
कपटेंचि कालयवनादिक ॥ मारिले येणें गोवळे ॥ ६८ ॥ <br>
हा तस्करांमाजी अति श्रेष्ठ ॥ जारांमाजी अति वरिष्ठ ॥ <br>
कपटी नाटकी परम नष्ट ॥ स्वधर्मभष्ट गोवळा ॥ ६९ ॥ <br>
अरे भीष्मा तूं दुर्जन ॥ काशीपतीच्या कन्या नेल्या हिरोन ॥ <br>
त्यांत एके स्त्रीनें दिधला प्राण ॥ तुजवरी नपुंसका ॥ ७० ॥ <br>
स्नान संध्या अनुष्ठान ॥ यज्ञ तप दान देवतार्चन ॥ <br>
सर्व व्यर्थ गेलें तुझें वदन ॥ संतानहीना पाहों नये ॥ ७१ ॥ <br>
लोकांस निरोपिसी धर्म ॥ मूढा तूंच करिसी कीं अधर्म ॥ <br>
ऐशी निंदा ऐकतां भीम ॥ गदा सावरोनि सरसावला ॥ ७२ ॥ <br>
जैसा केवळ खदिरांगार ॥ तैसे आरक्त दिसती नेत्र ॥ <br>
म्हणे हे दुर्जन अपवित्र ॥ चूर्ण करीन गदाघायें ॥ ७३ ॥ <br>
भीष्में धरून भीमाचा हस्त ॥ म्हणे क्षण एक राहें तूं निवांत ॥ <br>
याचें आयुष्य उरलें किंचित ॥ जवळी अनर्थ पातला ॥ ७४ ॥ <br>
शिशुपाल भीष्मास म्हणे अवधारीं ॥ सोडीं भीम येऊं दे मजवरी ॥ <br>
जातवेद पतंगासी भस्म करी ॥ तैसें करीन निर्धारे ॥ ७५ ॥ <br>
कृष्ण आणि भीमार्जुन ॥ एकदांचि येऊं द्या शस्त्र घेऊन ॥ <br>
विलंब करितां षंढ पूर्ण ॥ नाम तुझें निर्धारे ॥ ७६ ॥ <br>
ऐशीं दुष्ट उत्तरें बोलत ॥ तितुकीं क्षमा करून गंगासुत ॥ <br>
भीमास म्हणे ऐक वृत्तांत ॥ पूर्वींचा तुज सांगतो ॥ ७७ ॥ <br>
दमघोषाची पत्‍नी सात्वती ॥ ती वसुदेवाची भगिनी निश्चिती ॥ <br>
तिचे उदरीं हा पापमती ॥ शिशुपाल उपजला ॥ ७८ ॥ <br>
उपजतां पाहे बालक जननी ॥ तो भुजांवरी भुजा दोनी ॥ <br>
कपाळी नेत्र अवगुणी ॥ हा पापखाणी उपजला ॥ ७९ ॥ <br>
लोक म्हणती हें अवचिह्न ॥ माता म्हणे टाका बाहेर नेऊन ॥ <br>
तो आकाशीं देववाणी बोले गर्जोन ॥ न टाकीं बालक सर्वथा ॥ ८० ॥ <br>
हा होईल महाभूपती ॥ शिशुपाल नाम ठेवीं याप्रती ॥ <br>
माता विस्मित जाहली चित्तीं ॥ काय पुढती बोलत ॥ ८१ ॥ <br>
कोणाच्या हातें यास मृत्य ॥ है देवदूता वदे निश्चित ॥ <br>
तो आणीक प्रतिध्वनि होत ॥ माय ऐकत सादर ॥ ८२ ॥ <br>
ज्या पुरुषाचे दृष्टीकरून ॥ दोन्ही भुजा आणि तृतीयनयन ॥ <br>
खालीं पडेल गळोन ॥ यास मरण त्याचे हातें ॥ ८३ ॥ <br>
ऐसें बोलोन आकाशवाणी ॥ गुप्त राहिली तये क्षणीं ॥ <br>
मग बाल घेती जाहली जननी ॥ विरूपनेत्र चतुर्बाहु ॥ ८४ ॥ <br>
देशोदेशींचे भूपती ॥ बालक पहावयालागीं येती ॥ <br>
प्रतीति विलोकावया सात्वती ॥ शिशुपाल देत सर्वांपुढे ॥ ८५ ॥ <br>
तो बलभद्र आणि घननीळ ॥ तेही पाहावया आले बाळ ॥ <br>
बंधुपुत्रां देखतां तुंबळ ॥ आनंद जाहला सात्वतीसी ॥ ८६ ॥ <br>
तो शिशुपाल आणि वक्रदंत ॥ दोघे कृष्णापुढें आले रांगत ॥ <br>
कृष्णदृष्टि पडतां अकस्मात ॥ भुजा गळोन पडियेल्या ॥ ८७ ॥ <br>
कपाळींचा तृतीयनयन ॥ तत्काल गेला जिरोन ॥ <br>
मातेस चिंता उद्‌भवली दारुण ॥ देववाणी आठवूनि ॥ ८८ ॥ <br>
मग हरीपुढें पदर पसरून ॥ पितृभगिनी मागे पुत्रदान ॥ <br>
म्हणे यास मी न मारीं म्हणोन ॥ भाव देईं मजलागीं ॥ ८९ ॥ <br>
श्रीकृष्ण बोले साच वचन ॥ शत अपराध क्षमा करीन ॥ <br>
अधिक जाहलिया बोळवीन ॥ मोक्षसदना निर्धारे ॥ ९० ॥ <br>
ऐसें बोलतां गोविंद ॥ मातेस जाहला आनंद ॥ <br>
म्हणे हा कासया करील शतापराध ॥ मग राममुकुंद बोळविले ॥ ९१ ॥ <br>
यालागीं ऐक भीमा निश्चित ॥ त्या शतापराधांचें होय गणित ॥ <br>
यालागीं श्रीकृष्ण निवांत ॥ वाट पाहे समयाची ॥ ९२ ॥ <br>
हा शिशुपाल आणि वक्रदंत ॥ पूर्वींचे महाराक्षस उन्मत्त ॥ <br>
रावण कुंभकर्ण निश्चित ॥ रामावतारीं वधियेले ॥ ९३ ॥ <br>
हा पूर्वी येऊन मिथिलेसी ॥ धावला वरावया सीतेसी ॥ <br>
भार्गवचाप नुचले मानसीं ॥ परम खेद पावला ॥ ९४ ॥ <br>
तो हा शिशुपाल पापखाणी ॥ वरावया धांवला रुक्मिणी ॥ <br>
तेथें पराजय पावला रणीं ॥ जरासंधासमवेत ॥ ९५ ॥ <br>
तोच द्वेष धरून मनांत ॥ दुर्जन कृष्णनिंदा करित ॥ <br>
परी शतापराध आले भरत ॥ जवळी अनर्थ पातला ॥ ९६ ॥ <br>
ऐकतां भीष्माचें वर्मवचना ॥ क्रोधें भडकला दमघोषनंदन ॥ <br>
जैसा स्नेहें शिंपितां कृशान ॥ अधिकाधिक प्रज्वळे ॥ ९७ ॥ <br>
म्हणे रे बुद्धिहीना नपुंसका ॥ किती वानिसी गोरक्षका ॥ <br>
जे येथें स्तवनास योग्य देखा ॥ न वानिसी तयांतें ॥ ९८ ॥ <br>
चोर जार कपटी केवळ ॥ बहु माजला हा गोवळ ॥ <br>
गोकुळ चौढाळिलें सकळ ॥ कपटी खळ अमंगळ हा ॥ ९९ ॥ <br>
जालंधराची पत्‍नी वृंदा सती ॥ ती याणें भगिनी मानिली होती ॥ <br>
तिसींच रतला निश्चितीं ॥ न भी चित्तीं पापातें ॥ १०० ॥ <br>
परदारागमनी आणि कपटी ॥ यासमान दुजा नाहीं सुष्टीं ॥ <br>
याची काय सांगसी गोष्टीं ॥ वारंवार मूढा तूं ॥ १०१ ॥ <br>
मग म्हणे उठा रे अवघे जण ॥ आधीं घेऊं भीष्माचा प्राण ॥ <br>
तिलप्राय तुकडे करून ॥ येथें याचे टाकावे ॥ १०२ ॥ <br>
याज्ञिक मिळोनि भोंवते ॥ यज्ञपशु वधिती मुष्टिघातें ॥ <br>
तैसें वधावें वृद्धातें ॥ याणें आम्हांतें निदिलें ॥ १०३ ॥ <br>
तैलकढई तावूनि परम ॥ हा जितचि आत घालावा भीष्म ॥ <br>
की शस्त्रें तावूनि उत्तम ॥ खंडे याचीं करावीं ॥ १०४ ॥ <br>
मग बोले गंगासुत ॥ बोलिला बोल न करी सत्य ॥ <br>
त्याचे पूर्वज समस्त ॥ महानरकीं पचतील ॥ १०५ ॥ <br>
तुझिया माथींचा मुकुट ॥ तो मी पदघातें करीन पिष्ट ॥ <br>
जरी बोलिलें वचन स्पष्ट ॥ खरें करून न दाविसी ॥ १०६ ॥ <br>
भीष्मसिंहापुढें जंबुक समस्त ॥ करितां युद्धाची तुम्ही मात ॥ <br>
वज्रधारा धगधगित ॥ तृणेंकरून न खंडे ॥ १०७ ॥ <br>
अजा जयाची जननी ॥ तो सिंहाशीं भिडों पाहे रणीं ॥ <br>
पिपीलिका म्हणे थडका हाणोनी ॥ दिग्गजां खालीं पाडीन ॥ १०८ ॥ <br>
बळें उडोनि अलिका ॥ विदारीन म्हणे विनायका ॥ <br>
मशक म्हणे हाणोनि थडका ॥ मेरुमांदार डोलवीन ॥ १०९ ॥ <br>
घुंघुरड्याऐसें ज्याचें वदना ॥ तो म्हणे मी पर्वत ग्रासीन ॥ <br>
पतंग अग्नीस म्हणे गिळीन ॥ सूड घेईन खांडवींचा ॥ ११० ॥ <br>
स्वतंतुसूत्रवसनेंकरूनी ॥ ऊर्णनाभि म्हणे झांकीन धरणी ॥ <br>
वृश्चिक अभिमान वाहे मनीं ॥ तोडून फोडीन वज्रातें ॥ १११॥ <br>
मजपुढें काय आदित्य ॥ म्हणोनि निंदा करी खद्योत ॥ <br>
मरणकालीं होय संनिपात ॥ तैसें तुज जाहलें रे ॥ ११२ ॥ <br>
कालमृत्यूच्छाया पडली ॥ मृत्युवेळा जवळी आली ॥ <br>
ऐकोनि शिशुपाल तये वेळीं ॥ क्रोधें बहुत आवेशला ॥ ११३ ॥ <br>
शस्त्र काढोनि वेगेशी ॥ म्हणे रे कृष्णा ऊठ झुंज मजशीं ॥ <br>
नपुंसका काय बैसलासी ॥ लाज कैशी नुपजे तूतें ॥ ११४ ॥ <br>
तुझें रुसणे समजणें दोन्ही ॥ मी शिशुपाल तृणप्राय मानीं ॥ <br>
गोरक्षका तुज अजूनी ॥ लज्जा कां रे न वाटे ॥ ११५ ॥ <br>
उपजोनियां गोवळा ॥ वृष्णिकुला डाग लाविला ॥ <br>
तुवां चोरूनि नेली रुक्मिणी वेल्हाळा ॥ नोवरी माझी निर्धारें ॥ ११६ ॥ <br>
रुक्मिणी आधीं अर्पिली मातें ॥ म्यां मनींच भोगिलें तियेतें ॥ <br>
मग ते प्राप्त जाहली तूतें ॥ माझें उच्छिष्ट गुराखिया ॥ ११७ ॥ <br>
जैसें भोगिलें वस्त्र बहुत ॥ तें भाटास देती भाग्यवंत ॥ <br>
तैसी रुक्मिणी भोगिली म्यां निश्चित ॥ मग ते प्राप्त जाहली तूतें ॥ ११८ ॥ <br>
पुष्पहार भोगून टाकिला ॥ तो भणंगे जैसा उचलिला ॥ <br>
कीं रावणें चोरून नेली जनकबाला ॥ तैशी रुक्मिणी तुवां नेली ॥ ११९ ॥ <br>
शाल्व पवित्र तुजपरीस ॥ कदा नातळे अंबेस ॥ <br>
नवरी जे नेमिली आणिकास ॥ ते सर्वथा न पर्णावी ॥ १२० ॥ <br>
ज्याचे नांवें पात्र वाढिलें ॥ आणिके सेवितां उच्छिष्ट जाहलें ॥ <br>
ऐसें धर्मशास्त्री बोलिलें ॥ तें तुज न कळे कर्मभ्रष्टा ॥ १२१ ॥ <br>
श्रीकृष्ण म्हणे रे दुर्जना ॥ महानिंदका दुष्टा मलिना ॥ <br>
तूं अग्रपूजा इच्छितोसि हीना ॥ तरी आतांचि घेई निर्धारें ॥ १२२ ॥ <br>
ऐसें बोलोनि क्षीराब्धिजारमण ॥ केलें सुदर्शनाचें स्मरण ॥ <br>
तंव तें अकस्मात येऊन ॥ कृष्णहस्तीं संचरलें ॥ १२३ ॥ <br>
जैसा कल्पांतींचा आदित्य ॥ तैसें सुदर्शन धगधगित ॥ <br>
तें शिशुपालावरी अकस्मात ॥ वैकुंठनाथें सोडिलें ॥ १२४ ॥ <br>
तत्काल शिशुपालाचे शिर ॥ निराळपथे उडालें सत्वर ॥ <br>
मुखें गर्जना करी थोर ॥ म्यांचि यदुवीर जिंकिला ॥ १२५ ॥ <br>
शिर मागुती उतरले ॥ तें श्रीकृष्णचरणीं येऊन पडलें ॥ <br>
अंतर्ज्योति निघाली ते वेळे ॥ ती श्रीकृष्णमुखीं प्रवेशली ॥ १२६ ॥ <br>
बालसूर्यासारिखें तेज अद्‌भुत ॥ ज्योति श्रीकृष्णहृदयीं प्रवेशत ॥ <br>
जैसें लवण जलीं विरत ॥ कीं गगनांत नाद जैसा ॥ १२७ ॥ <br>
सांडोनि जीवदशा संपूर्ण ॥ शिशुपाल जाहला श्रीकृष्ण ॥ <br>
त्वंपद तत्पदीं जाय हरपोन ॥ तैसा लीन जाहला ॥ १२८ ॥ <br>
कीं जलीं जलबिंदु पडिला ॥ तो माघारा नाहीं परतला ॥ <br>
तैसा शिशुपाल गोपाळ जाहला ॥ नाहीं उरला वेगळेपणे ॥ १२९ ॥ <br>
वैकुठपीठींचे द्वारपाल ॥ जय विजय हे निर्मल ॥ <br>
सनकादिकीं शापितां तत्काल ॥ दैत्ययोनीत अवतरले ॥ १३० ॥ <br>
तेचि हिरण्याक्ष हिरण्यकशिपु जाण ॥ तेचि जाहले रावण कुंभकर्ण ॥ <br>
तेचि हे शिशुपाल वक्रदंत पूर्ण ॥ कृष्णावतारीं जन्मले ॥ १३१ ॥ <br>
परमभक्त शिशुपाल ॥ बळेच हरिरूप जाहला तत्काल ॥ <br>
हातींची वस्तु आसडूनि ने बाल ॥ तैसेंच केलें यथार्थ ॥ १३२ ॥ <br>
तिसरे जन्मीं निश्चिती ॥ कृष्णें दिधली अक्षय्य मुक्ती ॥ <br>
हृदयीं ठेविली अंतर्ज्योती ॥ महाभक्त म्हणोनियां ॥ १३३ ॥ <br>
असो जाहला जयजयकार ॥ देव वर्षती सुमनसंभार ॥ <br>
दुष्ट पळाले समग्र ॥ वक्रदंतासहित पै ॥ १३४ ॥ <br>
कौरव अंतरीं चिंताक्रांत ॥ म्हणती आमुचें उणें पडलें बहुत ॥ <br>
एक आनंदें टाळिया वाजवित ॥ बरें जाहले म्हणोनियां ॥ १३५ ॥ <br>
ऐसा शिशुपाल पावला निजधाम ॥ पार्थाप्रति निरोपी धर्म ॥ <br>
म्हणे याचें प्रेत करा भस्म ॥ जातवेदामाझारीं ॥ १३६ ॥ <br>
मग शिशुपालाचे राज्य जें होतें ॥ तें दिधलें त्याचिया पुत्राते ॥ <br>
धर्मराज सकल राजयांतें ॥ वस्वें अलंकार समर्पीं ॥ १३७ ॥ <br>
ब्राह्मण क्षत्रिय वैश्य शूद्र ॥ सर्वांस गौरवी युधिष्ठिर ॥ <br>
पूजा मान पावोनि समग्र ॥ गेले नगरा आपुलिया ॥ १३८ ॥ <br>
मग अवभृथस्नान धर्में केलें ॥ तेथें जन सकल सुस्नात जाहले ॥ <br>
सहपरिवार ते वेळे ॥ श्रीरंग निघाला द्वारकेसी ॥ १३९ ॥ <br>
धर्मास म्हणे कमलोद्‌भवपिता ॥ आम्हांस निरोप देई आतां ॥ <br>
धर्में चरणीं ठेविला माथा ॥ कंठ जाहला सद्‌गदित ॥ १४० ॥ <br>
न बोलेचि प्रेमें स्फुंदत ॥ जा ऐसें न म्हणवे निश्चित ॥ <br>
पुढती लौकर यावें म्हणत ॥ धन्य भक्त धर्मराज ॥ १४१ ॥ <br>
भीमार्जुन नकुल सहदेव ॥ तयांस पुसत वासुदेव ॥ <br>
कुंतीद्रौपदीसुभद्रांप्रति माधव ॥ स्नेहें आज्ञा मागतसे ॥ १४२ ॥ <br>
तंव त्या म्हणती श्रीपती ॥ जेथें तुझीं पदे उमटती ॥ <br>
तेथें आमुचें मस्तक असो निश्चितीं ॥ ऐसेंचि करीं रमावरा ॥ १४३ ॥ <br>
हृदयांतूनि आमच्या श्रीपती ॥ परता जाऊं नको अहोरात्रीं ॥ <br>
ज्या ज्या दिसती भूताकृती ॥ तीं तुझीं रूपें भासोत पै ॥ १४४ ॥ <br>
श्रीकृष्णासी बोळवूनी ॥ पांडव परतोनि आले सदनीं ॥ <br>
जागृती सुषुप्ती स्वप्नीं ॥ कृष्णचिंतनीं सादर ॥ १४५ ॥ <br>
राजसूययज्ञ जाहला समास ॥ द्वारकेसी पावला वैकुंठनाथ ॥ <br>
तो पौंड्रक आणि वक्रदंत ॥ वेढा घालिती नगरातें ॥ १४६ ॥ <br>
शिवें दिधलें वरदविमान ॥ त्यांत वक्रदंत सेनेसहित बैसोन ॥ <br>
द्वारकेवरी येऊन ॥ युद्ध करी शस्त्रास्त्रीं ॥ १४७ ॥ <br>
तो इतक्यांत पावला जगज्जीवन ॥ तत्काल सोडिलें सुदर्शन ॥ <br>
वक्रदंताचें शिर छेदून ॥ आकाशपंथें उडविलें ॥ १४८ ॥ <br>
पौंड्रकासहित सेना समस्त ॥ हरीनें संहारिली तेथ ॥ <br>
ऐसा प्रताप करून अद्‌भूत ॥ कृष्णे सुदर्शन ठेविलें ॥ १४९ ॥ <br>
वधियेले शिशूपालवक्रदंत ॥ इतुक्यानें सकल अवतारकृत्य ॥ <br>
पूर्ण जाहले यथार्थ ॥ या दोघांसी मारितांचि ॥ १५० ॥ <br>
आम्हांस शस्त्र धरणें नाहीं आतां ॥ उरले जे दैत्य तत्त्वतां ॥ <br>
सारथ्य करूनियां पार्था- ॥ हातीं सर्व वधीन ॥ १५१ ॥ <br>
जो देवादिदेव पुरातन ॥ जो पूर्णब्रह्म सनातन ॥ <br>
जो मायाचक्रचालक शुद्ध चैतन्य ॥ तो कृष्टारूपें अवतरला ॥ १५२ ॥ <br>
दानव बहुत माजले ॥ तिहीं भक्तजन गांजिले ॥ <br>
यालागीं निर्गुण सगुणत्वा आलें ॥ तेंच अवतरले श्रीकृष्णरूपा ॥ १५३ ॥ <br>
दुष्ट कलीचे रूप सगळे ॥ तें दुर्योधनरूपें जन्मले ॥ <br>
काम क्रोध मद मत्सर आगळे ॥ त्याचे हृदयी नांदती ॥ १५४ ॥ <br>
दुःशासनादि बंधु शतवरी ॥ ते राक्षस अवतरले अवनीवरीँ ॥ <br>
जे पौलस्त्यादिक लंकेमाझारीं ॥ तेचि हस्तनापुरीं जन्मले ॥ १५५ ॥ <br>
जयविजयांश रावण कुंभकर्ण ॥ तेचि शिशुपाल वक्रदंत पूर्ण ॥ <br>
जरासंधादिक कालयवन ॥ दैत्यांश सर्व जन्मले ॥ १५६ ॥ <br>
एवं मागध चैद्य कौरव सकल ॥ भौमासुर बाणासुर दुष्ट भूपाल ॥ <br>
हे दैत्यांश सबल ॥ द्वापारयुगीं जन्मले ॥ १५७ ॥ <br>
वसुवीर्ये गंगेच्या उदरीं ॥ भीष्ममहाराज पृथ्वीवरी ॥ <br>
जो प्रतापसूर्य ब्रह्मचारी ॥ महायोद्धा जन्मला ॥ १५८ ॥ <br>
शिवहृदयींचा क्रोध सबल ॥ तो अश्वत्यामा बळें प्रबल ॥ <br>
सूर्यांश तो कर्ण निर्मल ॥ कुंत्युदरीं जन्मला ॥ १५९ ॥ <br>
जो कां देवगुरु बृहस्पती ॥ द्रोणाचार्य तोचि निश्चितीं ॥ <br>
कृपाचार्य रुद्ररूप क्षितीं ॥ गौतमवीर्ये जन्मला ॥ १६० ॥ <br>
यम समीस शचीवर ॥ अश्विनौदेव दोघे सुंदर ॥ <br>
यांचे धर्म भीम अर्जुनवीर ॥ नकुल सहदेव जन्मले ॥ १६१ ॥ <br>
पांच सूर्य पृध्यीवरी ॥ अवतरले कुंतीच्या उदरीं ॥ <br>
उजळली सकल धरित्री ॥ प्रतापतेजें ज्यांचिया ॥ १६२ ॥ <br>
पांच मुख्य मंत्रसमीर ॥ तेणें फुकोनि कुंतीचें कर्णद्वार ॥ <br>
पंच दीप एकाहून एकसर ॥ पाजळिले धरेवरी ॥ १६३ ॥ <br>
पतंग ते कौरव निश्चितीं ॥ या पंचदीपांवरी झेंपावती ॥ <br>
परी पक्षांसहित दग्ध होती ॥ राज्यलोभें झुंजतां ॥ १६४ ॥ <br>
श्रीकृष्ण द्वारकेची भवानी ॥ पांचही दिवट्या हातीं घेऊनी ॥ <br>
ब्रह्मांडमंडपी गोंधळ घालूनी ॥ दैत्य सर्वही रगडील ॥ १६५ ॥ <br>
शची भवानी उभयांश मिळोनी ॥ हे द्रौपदी याज्ञसेनी ॥ <br>
जिचा कैवारी चक्रपाणी ॥ होऊनी धरणी' निर्वैर करी ॥ १६६ ॥ <br>
जनमेजयास सांगे वैशंपायन ॥ धन्य धन्य अवतार श्रीकृष्ण ॥ <br>
पांडवपालक जगज्जीवन ॥ रात्रंदिन रक्षीतसे ॥ १६७ ॥ <br>
पुढें कथा आहे सुरस ॥ नारद आणि वेदव्यास ॥ <br>
बुद्धिवाद सांगतील धर्मास ॥ शत्रुविश्वास न धरावया ॥ १६८ ॥ <br>
पुढें द्यूतारंभ दारुण ॥ द्रौपदी सभेंत आणून ॥ <br>
परम पीडा करितील दुर्जन ॥ जगज्जीवन धांवेल पै ॥ १६९ ॥ <br>
पांडवप्रतापग्रंथ सत्र ॥ श्रोते तुम्ही ऋत्विज पवित्र ॥ <br>
सावधानें स्वाहास्वधाकारा ॥ अव्यग्रमनें चालों द्या ॥ १७० ॥ <br>
तेथींचा पुरोडाश पवित्र ॥ ब्रह्मानंदे सेवूनि श्रीधर ॥ <br>
तृप्त होऊनि निरंतर ॥ हरिचरित्र सांगतसे ॥ १७१ ॥ <br>
स्वस्ति श्रीपांडवप्रताप ग्रंथ ॥ सभापर्व व्यासभारत ॥ <br>
त्यांतील सारांश यथार्थ ॥ एकोणिसाव्यांत कथियेला ॥ १७२ ॥<br>
इति श्रीधरकृतपाण्डवप्रतापे सभापर्वणि एकोनविंशोऽध्यायः ॥ १९ ॥  <br>
अध्याय एकोणिसावा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>