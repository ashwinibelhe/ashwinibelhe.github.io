<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap43.htm">मागचा अध्याय</a>
</div>
<div class="nex">
<a href="pratap45.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय चव्वेचाळिसावा </p><br>
<p class="hdr3">कौरव आणि पांडव यांचे युद्ध  </p><br>

<p class="ovi">
श्रीगणेशाय नम: ॥ <br>
पुंडलीकवरदा पुरुषोत्तमा ॥ भक्तमानसोद्यानविहंगमा ॥ <br>
भीमातटविहारा मेघश्यामा ॥ निगमागमा वंद्य तूं ॥ १ ॥ <br>
पांडवरक्षका पंढरीशा ॥ विलासिया परमपुरुषा ॥ <br>
भगिनी मानून पंडुस्नुषा ॥ पार्थाप्रति रक्षिसी तूं ॥ २ ॥ <br>
पांडवांचें भाग्य देखा ॥ न वर्णवेचि सहस्रमुखा ॥ <br>
तूं तयांचा पाठीराखा ॥ अंतर्बाह्य रक्षिसी ॥ ३ ॥ <br>
मागें भीष्मपर्व संपलें ॥ आतां द्रोणपर्व आरंभिलें ॥ <br>
जें अत्यंत रसागळें ॥ सादर श्रोतीं परिसिजे ॥ ४ ॥ <br>
पदकांमध्ये नायक हिरा ॥ तैसें द्रोणपर्व अवधारा ॥ <br>
उरी न उरे दोषमात्रा ॥ श्रवण करितां साक्षेपें ॥ ५ ॥ <br>
जेथें माजला वीररस ॥ ऐकतां चतुरां परमसुरस ॥ <br>
जनमेजय पुसे वैशपायनास ॥ सांग विशेष कथा पुढें ॥ ६ ॥ <br>
गंगात्मज पहुडला शरपंजरीं ॥ मग समर माजविला कोणेपरी ॥ <br>
व्यासशिष्य म्हणे अवधारीं ॥ जनमेजया राजेंद्रा ॥ ७ ॥ <br>
शंतनुज पडलियावरी ॥ शोभा न दिसे पृतनेवरी ॥ <br>
जैशी विगतधवा नारी ॥ कीं निम्नगा सलिलाविण ॥ ८ ॥ <br>
भंगली नौका महाजळीं ॥ बुडावया जैशी डळमळी ॥ <br>
तैशीच चमू ते काळीं ॥ भयें व्याप्त दिसतसे ॥ ९ ॥ <br>
भीष्मास बाण उशी देऊन ॥ कौरवपांडव करिती नमन ॥ <br>
करूनियां प्रदक्षिण ॥ मग युद्धासी प्रवर्तले ॥ १० ॥ <br>
पूर्ण दशदिनपर्यंत ॥ तेणें युद्ध केलें अद्‌भुत ॥ <br>
दहा सहस्र रणपंडित ॥ महारथी नित्य पाडिले ॥ ११ ॥ <br>
भीष्मप्रताप आठवून ॥ शोक करिती कौरव संपूर्ण ॥ <br>
द्रोण आणि शारद्वत कर्ण ॥ अत्युद्विग्न जाहले ॥ १२ ॥ <br>
दुर्योधन तेच रात्रीं ॥ चिंतानळे अहाळे चित्तीं ॥ <br>
मग जाऊनि गुरूशिबिराप्रती ॥ नमून बोलता जाहला ॥ १३ ॥ <br>
म्हणे कवींद्रगुरूंहूनियां ॥ तुझा महिमा द्रोणाचार्या ॥ <br>
यावरी चमू रक्षावया ॥ तुजहूनि कोणी थोर नसे ॥ १४ ॥ <br>
काळमृत्यु भयंकर॥ यांपासून रक्षिता तूं आचार्य ॥ <br>
तूं शिरीं असतां पाहें ॥ सदा निर्भय असों आम्ही ॥ १५ ॥ <br>
मग वस्त्रें भूषणें आणोन ॥ प्रीतीनें पूजिला गुरु द्रोण ॥ <br>
सेनापतित्व रणपट्ट पूर्ण ॥ आचार्यासी दिधला ॥ १६ ॥ <br>
चार्‍ही वेद मुखोद्‌गत ॥ सकलशास्त्रीं पारंगत ॥ <br>
पाठीशीं तूणीर विराजित ॥ विजेऐसें सायकासन ॥ १७ ॥ <br>
पांडव कौरव यादव समस्त ॥ हे द्रोणाचे शिष्य अंकित ॥ <br>
ज्याच्या वरदहस्तें मिरवत ॥ मुकुट सुभद्रापतीचा ॥ १८ ॥ <br>
तों प्रसन्न होऊनि गुरुराणा ॥ म्हणे वरमागें सुयोधना ॥ <br>
मग तों लागोन आचार्यचरणां ॥ कौरवेश बोलतसे ॥ १९ ॥ <br>
तरी अजातशत्रु कुंतीसुत ॥ धरून देईं आम्हांस जित ॥ <br>
धर्माचा वध मी निश्चित ॥ इच्छित नाहीं आचार्या ॥ २० ॥ <br>
धर्मास वधितां जाण ॥ आम्हांस उरों नेदी अर्जुन ॥ <br>
जित धरितां शरण ॥ सर्व येतील आम्हांतें ॥ २१ ॥ <br>
पुढती खेळोनियां द्यूत ॥ वनवासास पाठवू पांडव त्वरित ॥ <br>
मग म्हणे भारद्वाजसुत ॥ तूं यथार्थ बोललासी ॥ २२ ॥ <br>
माझा शिष्य होय अर्जुन ॥ परी विद्येने आगळा मजहून ॥ <br>
तारकारिजनक पाकशासन ॥ केले प्रसन्न स्वर्गीं तेणें ॥ २३ ॥ <br>
शस्त्रें अस्त्रें मंत्र विशेष ॥ जी त्रिभुवनीं न ठाउकीं कोणास ॥ <br>
ते विद्या ठाउकी सव्यसाचीस ॥ तरी तों फोडीं यांवेगळा ॥ २४ ॥ <br>
वेगळा होतांच फाल्गु्न ॥ क्षणमात्रें धर्म धरीन ॥ <br>
ऐसें ऐकतो दुर्योधन ॥ परम आनंदें बोलत ॥ २५ ॥ <br>
म्हणे नाना उपाय करून ॥ वेगळा नेतों श्वेतवाहन ॥ <br>
अजातशत्रु धरून ॥ जीत आम्हांस द्यावा तुम्हीं ॥ २६ ॥ <br>
ऐसा नेम होतां तत्काळ ॥ गाजलीं रणवाद्यें तुंबळ ॥ <br>
तों समाचार सकळ ॥ पांडवपांचाळां समजला ॥ २७ ॥ <br>
धर्म म्हणे आचार्यप्रतिज्ञा ॥ कळली असे कीं अर्जुना ॥ <br>
सांवरूनि सकळ पृतना ॥ सावधान असावें ॥ २८ ॥ <br>
पार्थ म्हणे आलियाही कृतांत ॥ मी तुज रक्षीन यथार्थ ॥ <br>
परी एक कर्म अद्‌भुत ॥ सहसा माझेनें न करवे ॥ २९ ॥ <br>
मर्यादा सांडील मेदिनीवसन ॥ वरुणदिशे उगवेल सहस्रकिरण ॥ <br>
हेही घडे परी माझेन ॥ आचार्यवध न करवे ॥ ३० ॥ <br>
मृगजळीं बुडेल अगस्ती ॥ तमकूपीं पडेल गभस्ती ॥ <br>
तृणालिका धरून नेती ॥ अरुणानुजासी घडेल हें ॥ ३१ ॥ <br>
मशक धरील सौदामिनी ॥ भोगींद्र सांडील कुंभिनी ॥ <br>
परी द्रोणवध माझेनी ॥ कल्पांतींही करवेना ॥ ३२ ॥ <br>
जो वाचस्पतीची अपरप्रतिमा ॥ ज्याचा त्रिभुवनीं न माय महिमा ॥ <br>
पृथ्वीहूनि आगळी क्षमा ॥ तों माझेनें धर्मा न वधवे ॥ ३३ ॥ <br>
द्रोणस्नेहाचे समुद्रीं ॥ म्यां बुडी दिधली अहोरात्रीं ॥ <br>
जेणें पुत्राहूनि मजवरी ॥ प्रीति ठेविली अपार ॥ ३४ ॥ <br>
या शरीराच्या पादुका करून ॥ आचार्यपदीं लेववीन ॥ <br>
परी मी नव्हेचि उत्तीर्ण ॥ कांहींएक तयाचा ॥ ३५ ॥ <br>
समरांगणीं टाकूनि बाण ॥ त्याशीं धर्मयुद्ध निर्वाण ॥ <br>
करीन परी गुरूचा प्राण ॥ कदा माझेनें न घेववे ॥ ३६ ॥ <br>
तुज धरावया येतो द्रोण ॥ माझी प्रतिज्ञा तुज रक्षीन ॥ <br>
असो उदय पावला सहस्रकिरण ॥ दरिद्राअंतीं भाग्य जैसें ॥ ३७ ॥ <br>
वाद्यें गर्जती नानाविध ॥ दोन्ही दळें जाहलीं सिद्ध ॥ <br>
पांचजन्यदेवदत्तांचा नाद ॥ गगनामाजी न सांठवे ॥ ३८ ॥ <br>
तों गजर जाहला तुंबळ ॥ नादें डळमळिला भूगोळ ॥ <br>
चतुर्दश लोक सकळ ॥ भयें काळ कांपतसे ॥ ३९ ॥ <br>
वाटे गगन पडेल तुटोनी ॥ कीं वरती जाईल अवनी ॥ <br>
भगणें रिचवती मेदिनी ॥ दचके मनीं उरगेंद्र ॥ ४० ॥ <br>
कूर्म खालीं पृष्ठ सांवरित ॥ आदिसूकर निटावी दांत ॥ <br>
तों कोल्हाळ ऐकतां कांपत ॥ महाबलवंत धोंकड जे ॥ ४१ ॥ <br>
नानावाद्यांचे बोभाट ॥ उभयदळांचा कडकडाट ॥ <br>
त्यांचे मध्यभागीं अचाट ॥ विजयरथ पार्थाचा ॥ ४२ ॥ <br>
ध्वजस्तंभीं महारुद्र ॥ वेळोवेळां करी बुभु:कार ॥ <br>
रणसागरीं रथजहाज थोर॥ कर्णधार हनुमंत वरी ॥ ४३ ॥ <br>
रथीं सारथी इंदिरावरा ॥ जो लावण्याब्धि शतपत्रनेत्र ॥ <br>
पांडवभाग्य जो सहस्रवक्त्र ॥ तोही वर्णूं शकेना॥ ४४ ॥ <br>
सर्वांत श्रेष्ठ वैकुंठधाम ॥ तैसा दिसतो रथोत्तम ॥ <br>
प्रलयचपलेऐसा ध्वज परम ॥ पालवीत परवीरां ॥ ४५ ॥ <br>
जैसा सुपर्णपक्ष फडकत ॥ तैसें ध्वजाचें तेज तळपत ॥ <br>
हरिहर दोघे रक्षित ॥ धनंजयासी रणांगणीं ॥ ४६ ॥ <br>
इकडे कौरवदळीं गुरु द्रोण ॥ जैसा निरभ्र गगनीं चंडकिरण॥ <br>
पांडवचमू परम दारुण ॥ न धरी दृष्टींत पुरुषार्थें ॥ ४७ ॥ <br>
आचार्यतेज अद्‌भुत ॥ पाहतां पांडवपृतना भयभीत ॥ <br>
वाटे समरांगणीं कृतांत॥ द्रोणरूपें अवतरला ॥ ४८ ॥ <br>
पांडवसेना सरितापती ॥ घोटूं इच्छी द्रोणअगस्ती ॥ <br>
तेव्हां वाद्यगजरें जगती ॥ थरथरीत क्षणक्षणां ॥ ४९ ॥ <br>
जैशी तरूवरी चपला पडे तुटोन ॥ तैसा पुढें धांवला गुरू द्रोण ॥ <br>
तेव्हां सायकासनापासून ॥ बाणघन वर्षत ॥ ५० ॥ <br>
शिखी जाळी तृणकानन ॥ कीं द्विजेंद्रज संहारी काद्रवेयगण ॥ <br>
तैशी पांडववाहिनी गुरु द्रोण ॥ संहारीत गणवेना ॥ ५१ ॥ <br>
कणसें छेदूनी नेत कृषीवल ॥ रिते दंड दिसती सरळ ॥ <br>
शिरांरहित वीर सबळ ॥ केले बहुत आचार्यें ॥ ५२ ॥ <br>
पदक्रमवर्णक्रमेंकरून ॥ द्रोणें केलें वेदाध्ययन ॥ <br>
त्याच त्वरेनें मार्गण ॥ सुटती चापापासूनी॥ ५३ ॥ <br>
चापमेघ अनिवार॥ शरधारा सुटल्या अपार ॥ <br>
चालिले रुधिराचे आरक्त पूर॥ पुसती मार्ग सिंधूचा ॥ ५४ ॥ <br>
ऐसें द्रोणें केलें अभिनव ॥ तों स्थंदनारूढ सहदेव ॥ <br>
शकुनीवरी वर्षाव ॥ बाणांचा करीत धांवला ॥ ५५ ॥ <br>
तंव परम क्रोधें शकुनी ॥ बाण वर्षत तये क्षणीं ॥ <br>
जैसा सव्यापसव्य आर्षवचनीं ॥ मूढ पंडितापुढें अनुवादे ॥ ५६ ॥ <br>
संवत्सरसंख्य बाणीं ॥ शकुनी खिळिला सहदेवें रणीं ॥ <br>
तूणीर चाप रथ छेदूनी ॥ क्षणमात्रें टाकिला ॥ ५७ ॥ <br>
मारिले अश्व आणि सारथी ॥ मग शकुनी होऊनि विरथी ॥ <br>
गदा घेऊनि त्वरितगतीं ॥ सहदेवावरी लोटला ॥ ५८ ॥ <br>
गदाघायें रणांगणीं ॥ सारथी मारिला तयेक्षणीं ॥ <br>
सहदेवें शक्ति टाकूनी ॥ शकुनी हृदयीं भेदिला ॥ ५९ ॥ <br>
तों रथारूढ भीमसेन ॥ पुढें धांवला वर्षत बाण ॥ <br>
दुर्योधनाचें सैन्य ॥ अपार भेदिलें तेणें पैं ॥ ६० ॥ <br>
तों दुर्योधनबंधु निश्चिती ॥ जयाचें नाम विंशती ॥ <br>
तों पुढें धांवला त्वरितगतीं ॥ मागें टाकूनि सैन्यातें ॥ ६१ ॥ <br>
त्याचे हृदयीं वीस बाणा ॥ विंधिता जाहला भीमसेन॥ <br>
तेणें तीस बाण टाकून ॥ वृकोदरासी भेदिलें ॥ ६२ ॥ <br>
भीमकरींचें सायकासन ॥ तेणें छेदिलें न लागतां क्षण ॥ <br>
मग पवनात्मज गदा घेऊन ॥ पवनवेगें धावला ॥ ६३ ॥ <br>
रथ सारथी अश्व पाहें ॥ चूर्ण केले एकाच घायें ॥ <br>
जैसे काम क्रोध लोभ ज्ञानियें ॥ मनोजयें जिंकिले पैं ॥ ६४ ॥ <br>
जो नकुलाचा मातुळ ॥ माद्रीबंधु शल्य सबळ ॥ <br>
त्यावरी नकुळ परम चपळ ॥ मनोजवें धांवला ॥ ६५ ॥ <br>
शल्याचे अंगीं बाण ॥ नकुळ भेदी बळेंकरून ॥ <br>
रथ सारथी तुरंग जाण ॥ पाडी छेदून तत्काळ ॥ ६६ ॥ <br>
शल्य दुसरे रथीं बैसत ॥ दशबाण टाकूनि त्वरित ॥ <br>
हृदयीं भेदिला भगिनीसुत ॥ पराक्रमें रणांगणीं ॥ ६७ ॥ <br>
चैद्यदेशींचा राजा धृष्टकेत ॥ तेणें देखिला शारद्वत ॥ <br>
दोघांचें युद्ध अद्‌भुत ॥ होतें जाहलें तेधवां ॥ ६८ ॥ <br>
विद्युल्लता पडे अकस्मात ॥ तैसा सात्यकी धांवला त्वरित ॥ <br>
सत्तर बाणीं बलाद्‌भुत ॥ कृतवर्मा तेणें खिळियेला ॥ ६९ ॥ <br>
तेणें सत्याहत्तर बाणीं ॥ सात्यकी भेदिला तये क्षणीं ॥ <br>
सभापति पांडवांकडूनी ॥ सुशर्म्यावरी धांविन्नला ॥ ७० ॥ <br>
कर्ण आणि विराट ॥ युद्ध करिती तेव्हां अचाट ॥ <br>
भगदत्त द्रुपद सुभट ॥ रणांगणीं भीडती ॥ ७१ ॥ <br>
शिखंडी आणि भूरिश्रवा ॥ दाविती युद्धांचें लाघव ॥ <br>
घटोत्कच बलार्णव ॥ तेणें अलंबुष पाचारिला ॥ ७२ ॥ <br>
पांडवदळांतून चेकितान ॥ धांवला विंदानुविंद लक्षून ॥ <br>
श्रीरंगभगिनीनंदन ॥ स्थंदनारूढ धांवला ॥ ७३ ॥ <br>
उद्यानीं संचरे सौदामिनी ॥ तेवीं अरिसेनेंत प्रवेशे ते क्षणीं ॥ <br>
कौरव जर्जर केले रणीं ॥ निर्जर नयनीं पाहती ॥ ७४ ॥ <br>
सुयोधनबंधु नाम पौरव ॥ तेणें सौभद्रावरी घातली धांव ॥ <br>
जैशी अळिकेनें घेतली हांव ॥ उरगरिपु जिंकावया ॥ ७५ ॥ <br>
तों महावीर प्रत्यर्जुन ॥ त्यावरी निर्वाण सोडिले बाण ॥ <br>
ध्वज रथ सूत शरासन ॥ न लागतां क्षण छेदिले ॥ ७६ ॥ <br>
हृदयीं भेदिले दश बाण ॥ पौरव पडला मूर्च्छा येऊन ॥ <br>
तों कृतवर्म्यानें अभिमन्य ॥ सिंहनादें पाचारिला ॥ ७७ ॥ <br>
कृतवर्मा वर्षे बाणजाळ ॥ तें छेदी सुभद्राबाळ ॥ <br>
बाळ नव्हे तो केवळ काळ ॥ कौरवचमू संहारी ॥ ७८ ॥ <br>
कृतवर्मा शतबाणीं ॥ जर्जर केला समरांगणीं ॥ <br>
तंव तों पौरव मागुत्यानी ॥ गदा घेऊन धांवला ॥ ७९ ॥ <br>
गदा भिरकावितां जाण ॥ छेदूनि पाडी अभिमन्य ॥ <br>
मग तों पौरव केशीं धरून ॥ मुष्टिप्रहारें धुमसिला ॥ ८० ॥ <br>
जैसें कुंजरें मार्जार धरूनी ॥ मर्दिलें शुंडादंडेंकरूनी ॥ <br>
तों जयद्रथ खड्‌ग घेऊनी ॥ सौभद्रावरी धांवला ॥ ८१ ॥ <br>
तंव दुर्योधनाचा शालक ॥ मस्तकीं धरूनि खेटक ॥ <br>
रथाखालें रिघोनि देख ॥ अश्व स्यंदन छेदीतसे ॥ ८२ ॥ <br>
श्येनपक्षी उडे बलाद्‌भुत ॥ तैसा उडाला पार्थसुत ॥ <br>
गदाघायें जयद्रथ ॥ विकळ केला भूतळीं ॥ ८३ ॥ <br>
सवेच उठोन जयद्रथ ॥ शक्ति दोहीं हातीं ओपित ॥ <br>
तों अभिमन्यें धरूनि अकस्मात ॥ त्याजवरी भिरकाविली ॥ ८४ ॥ <br>
अविधि देखोनि दैवत ॥ साधकावरी जेवीं परतत ॥ <br>
तैसा शक्तीनें जयद्रथ ॥ भुजास्थानीं भेदिला ॥ ८५ ॥ <br>
सवेंच रथीं चढे पार्थसुत ॥ बहुबाणीं भेदिला जयद्रथ ॥ <br>
अवघे भूभूज मानवित ॥ युद्ध देखोन तयाचें ॥ ८६ ॥ <br>
इंदिरावरभगिनीसुत ॥ त्याचा पराक्रम देखोनि अद्‌भुत ॥ <br>
कौरव लोटले समस्त ॥ काक जैसे हंसावरी ॥ ८७ ॥ <br>
शल्यें टाकूनि बाण ॥ छेदिला अभिमन्याचा स्यंदन ॥ <br>
उणें देखतां भीमसेन ॥ पंचाननापरी धांवे ॥ ८८ ॥ <br>
देखोनियां महाव्याघ्र ॥ पळती जैसे मृगांचे भार ॥ <br>
तैसा कौरवसेनासागर ॥ पळाला तों भीमभये ॥ ८९ ॥ <br>
पळता गज पायीं धरी ॥ आपटून भिरकावी अंबरीं ॥ <br>
गदाघायें चूर्ण करी ॥ स्यंदन आणि वीरांतें ॥ ९० ॥ <br>
पर्वतावरी पडे पर्वत ॥ तैसा शल्य भीमावरी धांवत ॥ <br>
दोन घटिकापर्यंत ॥ महायुद्ध जाहलें ॥ ९१ ॥ <br>
वर्म पाहूनि रणमंडळीं ॥ गदा म्हणिती महाबळी ॥ <br>
नाना मंडळे गति आगळी ॥ थोर चमत्कार दाविती ॥ ९२ ॥ <br>
एक मेरु एक मंदार ॥ एक समुद्र एक अंबर ॥ <br>
एक वासुकी एक सहस्रवक्त्र ॥ तैसे दोघे दिसती ॥ ९३ ॥ <br>
दोन्ही दळींचे नृपती ॥ युद्ध पाहोन ग्रीवा तुकाविती ॥ <br>
पर्वत कुंकुमें चर्चिजेती ॥ तैसे दिसती दोघेही ॥ ९४ ॥ <br>
गदाघायें दोघेजण ॥ पडले तेव्हां मूर्च्छा येऊन ॥ <br>
मग शल्य स्यंदनीं घालोन ॥ नेत कृतवर्मा तेधवां ॥ ९५ ॥ <br>
जैसा लागतां प्रभंजन ॥ जलदजाल न्याय वितळोन ॥ <br>
तैशी कौरवसेना भयेंकरून ॥ पळती जाहली तेधवां ॥ ९६ ॥ <br>
यावरी कर्णपुत्र वृषसेन ॥ धांवे रहंवरीं आरूढ होऊन ॥ <br>
तों शतानीक तिकडून ॥ पार्थपुत्र धांवला ॥ ९७ ॥ <br>
युद्ध जाहलें घटिका एक ॥ किंचित माघारला शतानीक ॥ <br>
तों प्रतिविंध्यादि चौघे देख ॥ पाठीराखे धांवले ॥ ९८ ॥ <br>
त्या पंचकुमारीं मिळोनी ॥ खिळिली सकळ कौरववाहिनी ॥ <br>
हस्तलाघव पाहतां नयनीं ॥ पांडव मनीं आनंदले ॥ ९९ ॥ <br>
तों कौरव समस्त लोटले ॥ देखतां कौंतेय पांचाळ उठले ॥ <br>
कोट्यवधि बाण सोडिले ॥ क्षीण केले महावीर ॥ १०० ॥ <br>
मग तों प्रतापार्क अद्‌भुत ॥ आचार्य धावला जैसा कृतांत ॥ <br>
त्यावरी धर्मराज अकस्मात ॥ परम वेगें धांवला ॥ १०१ ॥ <br>
द्रोणें पांच बाणीं पाहीं ॥ धर्मराज भेदिला हृदयीं ॥ <br>
तों युधिष्ठिरें लवलाहीं ॥ उसणें घेतलें तयाचें ॥ १०२ ॥ <br>
शतार्ध बाण सोडून ॥ सर्वांगीं भेदिला गुरु द्रोण ॥ <br>
तों धांवला धृष्टद्युम्न ॥ अपार बाण वर्षत ॥ १०३ ॥ <br>
प्रलयीं खवळे जैसा काळ ॥ तैसा द्रोण कोपला पुण्यशीळ ॥ <br>
धृष्टद्युम्न तत्काळ ॥ शतबाणीं खिळियेला ॥ १०४ ॥ <br>
सूर्यकलासंख्यबाणीं ॥ शिखंडी खिळिला तये क्षणीं ॥ <br>
दशमुखनेत्रसंख्यबाणीं ॥ उत्तमौजा भेदिला ॥ १०५ ॥ <br>
भूतसंख्य टाकूनि बाण ॥ नकुल भेदी गुरु द्रोण ॥ <br>
सागरसंख्य बाणेंकरून ॥ सहदेव खिळियेला ॥ १०६ ॥ <br>
विद्यासंख्य दिव्यशरीं ॥ धर्मराज भेदिला समरीं ॥ <br>
द्रौपदीच्या पंचपुत्रांवरी ॥ वेदसंख्या समान ॥ १०७ ॥ <br>
शशिकलासंख्य सोडूनि शर ॥ समरी खिळिला सात्यकी वीर ॥ <br>
पुराण संख्यबाणीं वृकोदर ॥ एकाएकीं विंधिला ॥ १०८ ॥ <br>
मग जितुका वीरमात्र ॥ अवतारसंख्याप्रमाण टाकून शर ॥ <br>
विराटपांचळ भूभुज जर्जर ॥ केले सर्वत्र आचार्यें ॥ १०९ ॥ <br>
द्रोणपराक्रम देखोन ॥ डोलविती ग्रीवा सुरगण ॥ <br>
पृथ्वीचे नृप संपूर्ण ॥ धन्य धन्य द्रोणासी म्हणती ॥ ११० ॥ <br>
ऐसें देखोन विपरीत ॥ जेवीं उदयाचळीं उगवे आदित्य ॥ <br>
तैसा विजयरथारूढ अकस्मात ॥ सुभद्रानाथ धांवला ॥ १११ ॥ <br>
ते वेळीं सायकांचा वन ॥ द्रोणावरी पाडीत अर्जुन ॥ <br>
बाणजाळेंकरून ॥ अंबरमणि आच्छादिला ॥ ११२ ॥ <br>
द्रोणें तैसेच घालोन शर ॥ आच्छादिलें तेव्हां अंबर ॥ <br>
तम दाटलें धुमधुमाकार ॥ कोणी कोणा दिसेना ॥ ११३ ॥ <br>
जलधारा सुटती अपार ॥ तैसे वीरांअंगीं रुतती शर ॥ <br>
दोन्ही दळींचे वीर ॥ भयातुर पाहती ॥ ११४ ॥ <br>
द्रोण आणि सुभद्रापती ॥ एकास एक न दिसती ॥ <br>
तों मावळला गभस्ती ॥ शिबिराप्रति चालिले ॥ ११५ ॥ <br>
परम घोर निशा काळी ॥ कृष्णवर्ण  वस्त्र नेसली ॥ <br>
भगणें  अपार उगवलीं ॥ ठसे झळकती ठायींठायीं ॥ ११६ ॥ <br>
आचार्यशिबिराप्रति जाऊन ॥ बोलता जाहला सुयोधन ॥ <br>
म्हणे तुमचें नेमवचन ॥ धर्म जीवंत धरावा ॥ ११७ ॥ <br>
श्रेष्ठी बोलिलें जें वचन ॥ तें दावाचे सत्य करून ॥ <br>
तरीच पुरुषार्थ परिपूर्ण ॥ त्रिभुवन भरेल हें साच ॥ ११८ ॥ <br>
मग बोले भारद्वाजनंदन ॥ धर्मास रक्षितो अर्जुन ॥ <br>
तयाशी युद्धकंदन ॥ कृतांत करूं न शकेचि ॥ ११९ ॥ <br>
जो वैकुंठींचा वेल्हाळ ॥ तों सारथी ज्याचा तमालनीळ ॥ <br>
ध्वजस्तंभीं जो कां केवळ ॥ महारुद्र रक्षीतसे ॥ १२० ॥ <br>
अर्जुन स्वयें अमरपती ॥ निर्वैर करावया हे क्षिती ॥ <br>
अवतरला असे निश्चितीं ॥ काय कीर्ति सांगावी ॥ १२१ ॥ <br>
हरि हर मघवा पाहीं ॥ तिघे जाहले एके ठायीं ॥ <br>
विजयरथ न हाले कांहीं ॥ गांडीव तूणीर अक्षय्य ॥ १२२ ॥ <br>
तरी तों विजय धर्मापासून ॥ वेगळा न्यावा तुम्हीं फोडून ॥ <br>
आजि एक महारथी मारीन ॥ प्रतिज्ञा पूर्ण करीन मी ॥ १२३ ॥ <br>
तों सुशर्मा सुरथ ॥ सुधन्वा सुबाहु बलाद्‌भुत ॥ <br>
मेळवून अवघे त्रिगर्त ॥ बोलती शपथ तेधवां ॥ १२४ ॥ <br>
समसप्तकांस मेळवून ॥ उद्यां नेतों फोडून अर्जुन ॥ <br>
रणीं घेऊं त्याचा प्राण ॥ सुयोधना जाण हें ॥ १२५ ॥ <br>
हें जरी न करवे तत्त्वतां ॥ तरी पंक्तिभेद गुरुहत्या ॥ <br>
तीं पापें आमुच्या माथां ॥ जरी पार्थ न जिंकू ॥ १२६ ॥ <br>
रणीं जिंकूं अर्जुन ॥ अथवा देऊं आपुला प्राण ॥ <br>
देहांत प्रायश्चित्त घेऊन ॥ होम दान करूं पैं ॥ १२७ ॥ <br>
परम संतोषोन दुर्योधन ॥ हृदयीं आलिंगी पांचजण ॥ <br>
म्हणे वस्त्रें भूषणें देऊन ॥ विजय वधून सत्वर या ॥ १२८ ॥ <br>
उदयावरी रविचक्र आलें ॥ सिद्ध जाहलीं दोन्ही दळें ॥ <br>
रणतुरें खांखाती सबळें ॥ हाकांनीं भरलें अंबर ॥ १२९ ॥ <br>
मग दुर्योधनें काय केलें ॥ समसप्तक वेगळे निवडिले ॥ <br>
तीस लक्ष वीर दिधले ॥ सुशर्मा श्रेष्ठ त्यांमाजी ॥ १३० ॥ <br>
तों बोलावील युद्धासी ॥ तिकडेच जाणें पार्थासी ॥ <br>
धनंजया युद्ध करीं आम्हांशीं ॥ ऐसें समसप्तक बोलिले ॥ १३१ ॥ <br>
वृषभ माजले जेवीं बहुत ॥ सिंहाशीं युद्ध करूं पाहत ॥ <br>
कीं दंदशूक उन्मत्त ॥ पाचारिती विनायका ॥ १३२ ॥ <br>
चंद्रार्धव्यूह रचून ॥ म्हणती कां नये अर्जुन ॥ <br>
अवघे कोलाहल करिती मिळोन ॥ शस्त्रें उचलोन उदित पैं ॥ १३३ ॥ <br>
श्रीरंगास म्हणे पार्थ ॥ हे कोल्हाळ करिती त्रिगर्त ॥ <br>
आजि यांचा करीन अंत ॥ जाहले मग बहुत हे ॥ १३४ ॥ <br>
मग भीमास म्हणे अर्जुन ॥ नकुळ सहदेव आदिकरून ॥ <br>
पांचाळ विराट मिळोन ॥ धर्मरायासी रक्षावें ॥ १३५ ॥ <br>
न लागतां एकही क्षण ॥ समसप्तकांस येतों मारून ॥ <br>
श्रीकृष्णास म्हणे अर्जुन ॥ चालवीं स्यंदन त्वरेनें ॥ १३६ ॥ <br>
धन्य धन्य तों पार्थवीर ॥ सच्चिदानंद सर्वेश्वर ॥ <br>
वैकुंठपति इंदिरावर॥ सारथी जाहला जयाचा ॥ १३७ ॥ <br>
सावळे अनुपम वदन ॥ आकर्णविशाल राजीवनयन ॥ <br>
मुकुट कुंडलें अधर पूर्ण ॥ पोंवळवेलीसारिखे ॥ १३८ ॥ <br>
विशाळ भाळीं दिव्य केशर ॥ कौस्तुभ वैजयंती मनोहर॥ <br>
कांसे कसिला पीतांबर॥ चरणीं तोडर ब्रिदावळी ॥ १३९ ॥ <br>
चतुर्भुज श्यामसुंदर॥ रथीं सारथी रमावर ॥ <br>
ध्वजस्तंभीं महारुद्र ॥ केला बुभुःकार सत्राणें ॥ १४० ॥ <br>
हनुमंताभोंवतीं भूतें अपार ॥ तींही हांक फोडिती अनिवार॥ <br>
विष्णुवाहनपक्षांचा फडत्‍कार ॥ तैसा ध्वज तळपतसे ॥ १४१ ॥ <br>
घडघडिला विजयरथ ॥ पवनवेगें वारू जात ॥ <br>
पांचजन्य देवदत्त ॥ रमानाथ पार्थ वाजविती ॥ १४२ ॥ <br>
आला आला रे अर्जुन ॥ बुभुःकारे वायुनंदन ॥ <br>
सकळ दळ कंपायमान ॥ धुळीनें नभ पूर्ण भरलें ॥ १४३ ॥ <br>
पार्थ कृष्णाकडे पाहे विलोकून ॥ धुळीने भरलें मुकुटवदन ॥ <br>
क्षीरसागरींचें निधान ॥ हो हो म्हणोनि वारू थोपी ॥ १४४ ॥ <br>
गांडीव धनुष्य चढविलें ॥ अर्जुने निर्वाण मांडिलें ॥ <br>
अमर्याद रण पाडिलें ॥ वीर पळती दशदिशां ॥ १४५ ॥ <br>
पळत्यास सुशर्मा म्हणत ॥ धीर धरा परता समस्त ॥ <br>
दुर्योधनाशीं शपथ ॥ केली व्यर्थ आजि कां ॥ १४६ ॥ <br>
मग समस्तीं तये क्षणीं ॥ विजयरथ झांकिला बाणीं ॥ <br>
जैसे बहुत मूर्ख मिळोनी ॥ पंडिताशी वाद करिती ॥ १४७ ॥ <br>
चपलेऐसा त्वरेंकरून ॥ रथ फिरवीत भगवान ॥ <br>
समसप्तकांचे भार मोडून ॥ जाय स्यंदन पलीकडे ॥ १४८ ॥ <br>
अलातचक्राऐसा रथ ॥ फिरतां कोणा न दिसे व्यक्त ॥ <br>
शर सोडिती अमित ॥ परी ते न लागती पार्थातें ॥ १४९ ॥ <br>
लक्ष्य चुकोनि सत्वर॥ आपल्या वीरांस लागती शर ॥ <br>
पार्थरूप येरायेर ॥ परस्परें दिसताती ॥ १५० ॥ <br>
एकास एक मारितो घाय ॥ ऐसाच जाहला सेनाक्षय ॥ <br>
कबंधें उठती झाडूनि पाय ॥ टाळ्या वाजवीत नाचती ॥ १५१ ॥ <br>
इकडे धृष्टद्युम्न आणि द्रोण ॥ युद्ध करिती निर्वाण ॥ <br>
परस्परें सोडून बाण ॥ घेऊं प्राण इच्छिती ॥ १५२ ॥ <br>
आचार्यपराक्रम अद्‌भुत ॥ पांडवसैन्य भंगले समस्त ॥ <br>
तों महावीर सत्यजित ॥ द्रोणावरी धांवला ॥ १५३ ॥ <br>
तेणें सोडून साठ शरा ॥ द्रोणाचार्य केला जर्जर॥ <br>
उडविलें सारथ्याचे शिर ॥ ध्वज छेदून पाडिला ॥ १५४ ॥ <br>
परम संतप्त होऊन द्रोण ॥ विचारून टाकीतसे बाण ॥ <br>
त्याचें करावया निवारण ॥ कृतांत शक्त नव्हेचि ॥ १५५ ॥ <br>
कल्पांतचपलेसमान ॥ अकस्मात आला बाण ॥ <br>
सत्यजिताचें शिर छेदून ॥ आकाशपंथें उडविलें ॥ १५६ ॥ <br>
विराटबंधु जो शतानीक ॥ तों शर सोडी द्रोणासन्मुख ॥ <br>
जैसा पर्वत गिळावया मशक ॥ मुख पसरून धांवला ॥ १५७ ॥ <br>
सोडून एक अर्धचंद्रशर ॥ शतानीकाचें उडविलें शिर ॥ <br>
वसुनामा द्रुपदकुमार ॥ तोही धाडिला यमालया ॥ १५८ ॥ <br>
भयभीत झाला युधिष्ठिर॥ सेना वितळली समग्र ॥ <br>
आचार्यस्तवन अपार ॥ सुयोधन करी तेव्हां ॥ १५९ ॥ <br>
सकळ पापांवरी एक हरिनाम ॥ जैसें जाऊन क्षणें करी भस्म ॥ <br>
तैसा मारीत उठला भीम ॥ तों पराक्रम न वर्णवे ॥ १६० ॥ <br>
धर्म सहदेव नकुळ ॥ उठिले विराट पांचाळ ॥ <br>
द्रौपदीचे पांच बाळ ॥ शर सोडीत धांवती ॥ १६१ ॥ <br>
घालूनियां बाणजाळ ॥ आच्छादिलें कौरवदळ ॥ <br>
गांधार धांवले सकळ ॥ एकदांचि पराक्रमें ॥ १६२ ॥ <br>
दुर्मर्षण सुबाहु जयद्रथ ॥ विंदानुविंद बलाद्‌भुत ॥ <br>
शल्य बाल्हीक गुरुसुत ॥ सुयोधन दुःशासन पैं ॥ १६३ ॥ <br>
दौःशासनी लक्ष्मण विकर्ण ॥ दुर्मुख पुरूजित आणि कर्ण ॥ <br>
वार्ध्यक्षमी सोमदत्त मणिमंत जाण ॥ अलंबुष राक्षस तों ॥ १६४ ॥ <br>
इतके उठले महावीर ॥ करिती पांडवचमूसंहार ॥ <br>
पूर्वीं युद्धें जाहलीं अपार॥ परी हा प्रकार नाहीं कोठें ॥ १६५ ॥ <br>
पूर्वी वृत्रारिशत्रुजनक ॥ आणि श्रावणारितनय देख ॥ <br>
यांचें युद्ध वर्णिले बहुतेक ॥ परी हें अद्‌भुत त्याहूनी ॥ १६६ ॥ <br>
अजाभारीं प्रवेशे वृक ॥ तैसा गजसेनेंत वृकोदर देख ॥ <br>
संहारीत असंख्य ॥ मदोन्मत्त इथ तेव्हां ॥ १६७ ॥ <br>
निबिड जलदजाल गहन ॥ क्षणांत निवारी मृगवाहन ॥ <br>
तैसा कुंजर भीमसेन ॥ संहारून अक्षयी उभा ॥ १६८ ॥ <br>
हें देखोनि सुयोधन ॥ धांवला वर्षत मार्गण ॥ <br>
भीमे तूणीर सायकासन ॥ रथ ध्वज छेदिला ॥ १६९ ॥ <br>
ऐसें देखोनियां सवेग ॥ म्लेंच्छमेळा घेऊनि धांवे अंग ॥ <br>
धर्मानुजावरी सवेग ॥ बाणघन वर्षतसे ॥ १७० ॥ <br>
दिव्य शर सोडोनि वृकोदर ॥ उडवी अंगरायाचें शिर ॥ <br>
केला यवनांचा संहार ॥ गगनीं सुरवर पाहती ॥ १७१ ॥ <br>
तों प्राग्ज्योतिषपुरींचा नृपनाथ ॥ नरकसुत जो भगदत्त ॥ <br>
महागजारूढ बलोन्मत्त ॥ बाण वर्षत धांवला ॥ १७२ ॥ <br>
सोडूनि शशिवदन बाण ॥ भीमाचा स्यंदन केला चूर्ण ॥ <br>
मग तों वृकोदर गदा घेऊन ॥ नरकसुतावरी धांवला ॥ १७३ ॥ <br>
कुलालचक्रापरी देख ॥ महाद्विप फेरी तों भगदत्त ॥ <br>
भीम गजासी आकळित ॥ परी तों सहसा नाटोपे ॥ १७४ ॥ <br>
गदाघायें झोडी वृकोदरा ॥ परी कधीं नाटोपे अनिवार॥ <br>
जिकडे तळपे कुंतीकुमार ॥ पाठीलाग न सोडी ॥ १७५ ॥ <br>
द्रौपदीचे पंचनंदन ॥ शिखंडी द्रुपद धृष्टद्युम्न ॥ <br>
भगदत्तावरी बाण- ॥ जाळ वर्षती तेधवां ॥ १७६ ॥ <br>
परी तों भगदत्त महावीर॥ इतुक्यांचेही तोडून शरा ॥ <br>
आपुल्या सायकीं जर्जर॥ सकळ वीर केले त्याणें ॥ १७७ ॥ <br>
सात्यकीनें शत बाण ॥ भगदत्तावरी सोडिले निर्वाण ॥ <br>
परी तितुकेही छेदून ॥ गज लोटिला सात्यकीवरी ॥ १७८ ॥ <br>
गजे धरूनि स्यंदन ॥ अश्वासहित केला चूर्ण ॥ <br>
सात्यकी चपल उसळोन ॥ एकीकडे निघाला ॥ १७९ ॥ <br>
ऐरावतारूढ संक्रंदन ॥ तैसा दिसे नरकनंदन ॥ <br>
वीरांसहित गज अश्व धरून ॥ आपटूनियां टाकीतसे ॥ १८० ॥ <br>
कित्येक गजें मारिले रथी ॥ बहुतांचे मारिले सारथी ॥ <br>
भगदत्तें लाविली ख्याती ॥ कोणी येती न समोर ॥ १८१ ॥ <br>
रुचिपर्वा प्रतापी विराटपुत्र ॥ त्यावरी भगदत्तें टाकून शर ॥ <br>
ऊर्ध्वपंथें उडविलें शिरा ॥ महावीर पाहती ॥ १८२ ॥ <br>
गोरक्षक पिटी गोभार ॥ तेजें महावीरांचे संभार ॥ <br>
पळविता जाहला कुंजरा ॥ अनिवार सर्वांसी ॥ १८३ ॥ <br>
हें धर्मराजें देखोन ॥ सोडी त्यावरी शत बाण ॥ <br>
नव्वद बाणीं धृष्टद्युम्न ॥ भेदिता जाहला तयातें ॥ १८४ ॥ <br>
अर्धशत दिव्य शरा ॥ सोडिता जाहला वृकोदरा ॥ <br>
द्रौपदीचे पंचपुत्र ॥ शत शत शर टाकिती ॥ १८५ ॥ <br>
इतुक्यांचेंही बाणजाळ ॥ भगदत्तें तोडिलें तत्काळ ॥ <br>
गजे संहारिलें बहुत दळ ॥ जाहला कोल्हाळ तेधवां ॥ १८६ ॥ <br>
परम आनंदला दुर्योधन ॥ वाद्यें वाजविती विजयवर्धन ॥ <br>
वारंवार करिती गर्जन ॥ तें अर्जुन ऐकतसे ॥ १८७ ॥ <br>
घालूनियां ब्रह्मास्त्र ॥ समसप्तकांचा केला संहार॥ <br>
सुशर्मा सांडूनि समर॥ पळता जाहला तेधवां ॥ १८८ ॥ <br>
कृष्णास श्रीकृष्ण म्हणे ते क्षणीं ॥ धन्य तूं वीरचक्रचूडामणी ॥ <br>
आतां चला भगदत्तें वाहिनी ॥ आटिली तिकडे आमुची ॥ १८९ ॥ <br>
करावया धर्मरक्षण ॥ वेगें धांवले कुण्याहून ॥<br>
अहो ते घोडे सुपर्णासमान ॥ जगन्मोहन धांवडी ॥ १९० ॥ <br>
कडकडून होय चपलापात ॥ तैसे रथासहित कृष्ण पार्थ ॥ <br>
भगदत्तापुढें आले अकस्मात ॥ दोन्ही दळे देखती ॥ १९१ ॥ <br>
कौरवदळ भयभीत ॥ म्हणती करील सैन्याचा निःपात ॥ <br>
तों बाण वर्षों लागला पार्थ ॥ नव्हे गणित तयांचें ॥ १९२ ॥ <br>
वणवा जाळी तृणविपिन ॥ तैसें पाडीत अपार सैन्य ॥ <br>
तें भगदत्तें देखोन ॥ किरीटीवरी लोटला ॥ १९३ ॥ <br>
कृष्णार्जुनांवरी बाण ॥ भगदत्त टाकी लक्षून ॥ <br>
परी रथ फेरी जगन्मोहन ॥ एक मार्गण लागों नेदी ॥ १९४ ॥ <br>
अलातचक्राहून ॥ चपल फेरीतसे स्यंदन ॥ <br>
दश बाणें नरकनंदन ॥ भेदीत तेव्हां मुरहरा ॥ १९५ ॥ <br>
सच्चिदानंदतनु सगुण ॥ भेदून गेले दश बाण ॥ <br>
परी रथावरून मधुसूदन ॥ अणुमात्र न चळेचि ॥ १९६ ॥ <br>
बाण सोडी श्वेतवाहन ॥ तोडिलें हातींचें शरासन ॥ <br>
नरकसुतें भिरकावून ॥ चौदा तोमर दिधले ॥ १९७ ॥ <br>
तितकेही छेदूनि पार्थें ॥ निष्फळ दवडिले गगनपंथे ॥ <br>
यावरी सुभद्राकांतें ॥ द्वादश बाण सोडिले ॥ १९८ ॥ <br>
भगदत्ताचे हृदयीं ॥ बाण भेदले ते समयीं ॥ <br>
यावरी शक्ति टाकिली लवलाहीं ॥ कृष्णावरी दैत्यसुतें ॥ १९९ ॥ <br>
ती वरिचेवरी अर्जुनें ॥ त्रिखंड केली त्याचि क्षणें ॥ <br>
सवेंचि पार्थें वज्रबाणें ॥ इथ भेदिला कुंभस्थळीं ॥ २०० ॥ <br>
भयभीत जाहला वारण ॥ नाटोपेचि घेतलें रान ॥ <br>
जैशी दुर्बळाची स्त्री वैरीण ॥ नाटोपेचि तयासी ॥ २०१ ॥ <br>
सवेंचि पार्थें बाण सोडिले ॥ गजाचे अंगींचें कवच छेदिलें ॥ <br>
चार्‍ही चरण तोडिले ॥ क्षण एक न लागतां ॥ २०२ ॥ <br>
वृक्ष पडे उन्मळोन ॥ तैसा गज जाहला गतप्राण ॥ <br>
भगदत्त परिघ घेऊन ॥ कृष्णावरी लोटला ॥ २०३ ॥ <br>
मग सव्यसाची काढी बाण ॥ धाराग्रीं दैवत सहस्रनयन ॥ <br>
सहस्रकरतुल्यवदन ॥ शरासनीं योजिला तों ॥ २०४ ॥ <br>
भगदत्ताचा कंठ लक्षून ॥ बाण गेला न लागतां क्षण ॥ <br>
ऊर्ध्वपंथें उडवून ॥ शिर नेले क्षणमात्रें ॥ २०५ ॥ <br>
मुकुटकुंडलमंडित ॥ शिर पडलें कौरवदळांत ॥ <br>
जयवाद्यें वाजवित ॥ पांडवदळीं तेधवां ॥ २०६ ॥ <br>
कौरवदळीं हाहाकार॥ म्हणती पडला महावीर ॥ <br>
शकुनीचे बंधु सोडीत शर ॥ किरीटीवरी धांवले ॥ २०७ ॥ <br>
नामें वृषकेतु आणि अचळ ॥ पार्थ सोडिले शर तेजाळ ॥ <br>
दोघांचीं शिरें तत्काळ ॥ छेदूनि नेलीं ऊर्ध्वपंथें ॥ २०८ ॥ <br>
हाहाकार जाहला ते क्षणीं ॥ क्रोधें युद्धा आला शकुनी ॥ <br>
कापट्यकोश पापखाणी ॥ सर्व अनर्थासी मूळ जो ॥ २०९ ॥ <br>
कापट्यविद्या करोन तेथें ॥ पार्थावरी सोडिलीं भूतें प्रेतें ॥ <br>
वेष्टूनियां पार्थाचे रथातें ॥ हाक देत भीडती ॥ २१० ॥ <br>
विक्राळ वदन नानावर्ण ॥ देखतां अशुचि कंपायमान ॥ <br>
त्यांवरी पार्थ ब्रह्मास्त्र सोडून ॥ एकदाचि संहारिलीं ॥ २११ ॥ <br>
जैसें घेतां एक नाम ॥ महापापें होती भस्म ॥ <br>
कीं काम क्रोध मोह सम ॥ आत्मविज्ञाने वितळती ॥ २१२ ॥ <br>
आणीक अस्त्रांचे संभार॥ शकुनी सोडी कापट्यसागर ॥ <br>
परी तों श्रीरंगभगिनीवरा ॥ क्षणमात्रें निवारी ॥ २१३ ॥ <br>
पार्थ म्हणे रे शकुनी ॥ दुरात्मा तूं पापखाणी ॥ <br>
मजशी संघट्टोन रणीं ॥ जय कैसा पावशी ॥ २१४ ॥ <br>
आपलें तेज खद्योत ॥ वासरमणीप्रतिं दावित ॥ <br>
कीं मृगेंद्रापुढें दावी उन्मत्त ॥ मार्जार आपलीं उड्डाणें ॥ २१५ ॥ <br>
पंडितापुढे मूढ ॥ वृथा करीत बडबड ॥ <br>
कीं ब्रिदें बांधोन प्रचंड ॥ रासभ गात तुंबरूपुढें ॥ २१६ ॥ <br>
राजहंसासमोर जाण ॥ काक दाखवी जेवीं उड्डाण ॥ <br>
कीं मूषक टवकारून ॥ भोगेंद्रावरी चालिला ॥ २१७ ॥ <br>
ऐसें बोलून तत्काळ ॥ शकुनीवरी घातलें शरजाळ ॥ <br>
पांचशत वीर प्रबळ ॥ शकुनीचे तेव्हां मारिले ॥ २१८ ॥ <br>
अश्व सारथी स्यंदन ॥ शकुनीचा केला चूर्ण ॥ <br>
धनुष्य कवच तूणीर तोडून ॥ क्षणमात्रें टाकिलीं ॥ २१९ ॥ <br>
विपरीत समय देखोन ॥ शकुनी पळाला सोडून रण ॥ <br>
जैसा भ्रष्टला टाकूनि स्वजन ॥ परदेशाप्रति जाय ॥ २२० ॥ <br>
कौरवसेना जाहली जर्जर॥ वाहनें टाकूनि पळती वीर॥ <br>
त्यांस धीर देत द्रोणपुत्र ॥ बाण वर्षत धांवला ॥ २२१ ॥ <br>
तयावरी भीमसेन ॥ सोडी बाणापाठीं बाण ॥ <br>
अस्ताचलास सहस्रकिरण ॥ जाता जाहला तेधवां ॥ २२२ ॥ <br>
पांडवप्रताप ग्रंथ थोर॥ द्रोणपर्व सुरस अपार ॥ <br>
पुढें श्रीरंगभगिनीकुमार ॥ भंगेल रणीं परिसा तें ॥ २२३ ॥ <br>
श्रीधरवरदा ब्रह्मानंदा ॥ पांडुरंगा पुंडलीकवरदा ॥ <br>
पांडवरक्षका गोविंदा ॥ पार्थसारथी जाहलासि तूं ॥ २२४ ॥ <br>
स्वस्ति श्रीपांडवप्रताप ग्रंथ ॥ द्रोणपर्व व्यासभारत ॥ <br>
त्यांतील सारांश यथार्थ ॥ चच्चेचाळिसाव्यांत कथियेला ॥ २२५ ॥<br>
इति श्रीधरकृतपांडवप्रतापे द्रोणपर्वणि चतुश्चत्वारिंशोऽध्यायः ॥ ४४ ॥          <br>
अध्याय चव्वेचाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
