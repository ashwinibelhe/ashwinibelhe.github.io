<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap37.htm">मागचा अध्याय</a>
</div>
<div class="nex">
<a href="pratap39.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय अडतिसावा </p><br>
<p class="hdr3">दुर्योधनाला थोरांचा सल्ला  </p><br>

<p class="ovi">
श्रीगणेशाय नम: ॥ <br>
वैशंपायन म्हणे पुण्यरूपा ॥ ऐक जनमेजया महानृपा ॥ <br>
चार याम क्रमिली क्षपा ॥ सनत्सुजातसमागमें ॥ १ ॥ <br>
मेघापरीस उदार ॥ ज्ञान वर्षला तों विधिपुत्र ॥ <br>
उदयाचलीं येतां मित्र ॥ तम निःशेष हारपलें ॥ २ ॥ <br>
परम देदीप्यमान तरणि ॥ भीष्म शारद्वत द्रोण द्रोणि ॥ <br>
सुयोधन दुःशासन कर्ण शकुनि ॥ सभास्थानीं बैसले ॥ ३ ॥ <br>
अर्कज सौबल बाल्हीक ॥ प्रज्ञाचक्षु कुरुनायक ॥ <br>
सभा घनवटली सम्यक ॥ शक्रस्थानासारिखी ॥ ४ ॥ <br>
तों संजय परम प्रवीण ॥ सभेस बैसला येऊन ॥ <br>
मग सांगता जाहला वर्तमान ॥ पंडुकुमारांचें सर्वही ॥ ५ ॥ <br>
धर्में वृद्धकनिष्ठांलागून ॥ सांगितलें आशीर्वाद क्षेम नमन ॥ <br>
दुर्योधन म्हणे तरी संजया संपूर्ण ॥ सांग अर्जुन बोलिला तें ॥ ६ ॥ <br>
संजय म्हणे जें ते बोलिले ॥ तेंचि कथितों नाहीं आगळें ॥ <br>
तुम्ही जरी न कोपाल वहिलें ॥ तरी वर्तलें तें सांगेन मी ॥ ७ ॥ <br>
प्रज्ञाचक्षु म्हणे कां कोपावें ॥ बोलिले तेंच त्वां सांगावें ॥ <br>
संजय म्हणे ऐकावें ॥ सर्व सादर होऊनी ॥ ८ ॥ <br>
क्रोधें बोलिला अर्जुन ॥ दुरात्मा जो सूतपुत्र कर्ण ॥ <br>
त्याचा समरीं घेईन प्राण ॥ तरीच गांडीवचापधारी मी ॥ ९ ॥ <br>
धर्मराज उघडील दिव्य दृष्टी ॥ तेव्हां भस्म करील सर्व कौरवसृष्टी ॥ <br>
हा वृकोदर वीर जेठी ॥ यापुढें पृष्ठी कृतांत दावी ॥ १० ॥ <br>
माद्रीसुत इच्छित मनीं ॥ केव्हां माजेल रण मेदिनी ॥ <br>
द्वारावतीची भवानी ॥ श्रीरंगरूपिणी चतुर्भुज ॥ ११ ॥ <br>
तीस आम्ही नवशिलें उदंड ॥ कीं तुजपुढें करूं होमकुंड ॥ <br>
कौरवबस्त प्रचंड ॥ दळासहित बळी देऊं ॥ १२ ॥ <br>
आम्ही अरण्यात श्रमलों बहुत ॥ कौरव समरीं लोळवू समस्त ॥ <br>
धर्माचा क्रोध सांचला बहुत ॥ कौरवसंहार करील तों ॥ १३ ॥ <br>
कुठारधार छेदी सर्व वनें ॥ कीं तृण जाळिले त्रिचरणें ॥ <br>
भीमसूर्य शत्रुउडुगणें पैं ॥ तेजहीन पैं होती ॥ १४ ॥ <br>
शनुजलदजाल सघन ॥ भीम सुटतां प्रभंजन ॥ <br>
क्षणें जाती वितळोन ॥ शीघ्रकाळें यावरी ॥ १५ ॥ <br>
कौरवमूषकांचा मार्ग लक्षी ॥ सहदेवभुजंग धुसधुशी ॥ <br>
नकुलव्याघ्र आपटी शेपटी ॥ शत्रुजंबुक कोठें वसती ॥ १६ ॥ <br>
हा महावीर धृष्टद्युम्न ॥ नरवीरांमाजी पंचानन ॥ <br>
हा सात्यकी प्रलयाग्न ॥ शत्रुवन जाळूं इच्छी ॥ १७ ॥ <br>
हे प्रतिविंध्यादि पांच कुमार ॥ उदित युद्धासी अहोरात्र ॥ <br>
हा कृष्णसदृश सौभद्र ॥ कृतांतासी गणीना ॥ १८ ॥ <br>
मेरु मंदार सबळ सदट ॥ तैसे द्रौपद आणि विराट ॥ <br>
देशोदेशींचे राजे अचाट ॥ त्यांचा पराक्रम न वर्णवे ॥ १९ ॥ <br>
दुर्योधन दुःशासन ॥ यांचा काळ भीमसेन ॥ <br>
हें हरि हर कमलासन ॥ नव्हे अप्रमाण त्यांचेनी ॥ २० ॥ <br>
भीष्माचा काळ शिखंडी जाण ॥ द्रोणास वधील धृष्टद्युम्न ॥ <br>
सार्वभौम धर्म आपण ॥ शल्यास मारूं इच्छित ॥ २१ ॥ <br>
सहदेव शकुनीचा काळ ॥ उलूकास मारील नकुळ ॥ <br>
कौलिकपुत्राचें शिरकमळ ॥ मीच छेदीन स्वहस्तें ॥ २२ ॥ <br>
उरले जे कां धार्तराष्ट ॥ सर्वांचा काळ हा वृकोदर ॥ <br>
धृतराष्ट्राचे पालन समग्र ॥ आम्हीच करूं शेवटीं ॥ २३ ॥ <br>
वीज तळपे जैशी अंबरीं ॥ तैसा श्रीरंग रथ फेरी ॥ <br>
तेव्हां वीर पळतील दशदिशांतरीं ॥ शस्त्रें अस्त्रें टाकोनियां ॥ २४ ॥ <br>
कौरव तस्कर संपूर्ण ॥ यांचे तोडीन हस्त चरण ॥ <br>
जयद्रथाचें शिर छेदीन ॥ द्रौपदीस घेऊन पळत होता ॥ २५ ॥ <br>
त्यांहीं शब्दशस्त्रें सोडिली अपार ॥ लोहशस्त्रें आम्ही देऊं प्रत्युत्तर ॥ <br>
कृष्णद्वेषी चांडाळ समग्र ॥ संहारीन नेम हा ॥ २६ ॥ <br>
माझिया चापास आहे गवसणी ॥ परी प्रतिचाप क्षणक्षणां झणाणी ॥ <br>
तूणीर भरलासे बाणीं ॥ करकरती बाहेर यावया ॥ २७ ॥ <br>
काळ फोडीन रणांगणीं ॥ यवपिष्टवत करीन धरणी ॥ <br>
आकाशमंडप उघडोनी ॥ पाडीन स्वर्ग खालता ॥ २८ ॥ <br>
माझिया रथाचा ध्वज अद्‌भुत ॥ वायु नसतां फडकत ॥ <br>
भूतांसह हनुमंत ॥ वाट पाहत रणाची ॥ २९ ॥ <br>
सर्पाचिया परी झडकरी ॥ असिलता निघती मेणाबाहेरी ॥ <br>
शक्तिजाळ माझें थरथरी ॥ अस्त्रे विचार करिताती ॥ ३० ॥ <br>
परम प्रतापी पंडुकुमार ॥ परी धृतराष्ट्र आणि गंगापुत्र ॥ <br>
शारद्वत आचार्य गुरूवर ॥ यांचे चरण न विसरती ॥ ३१ ॥ <br>
मग बोले गंगानंदन ॥ विधीनें केलें प्रजाचें समाधान ॥ <br>
भूभार उतरावया संपूर्ण ॥ नरनारायण अवतरले ॥ ३२ ॥ <br>
ते हेच कृष्णार्जुन ॥ भूभार उतरतील संपूर्ण ॥ <br>
दुर्योधना होई सावधान ॥ वंशवन जाळू नको ॥ ३३ ॥ <br>
कपिध्वज रणांगणीं ॥ देखिला नाहीं तुम्ही नयनीं ॥ <br>
तोंवरी धर्मासी आणोनी ॥ राज्यविभाग देइजे ॥ ३४ ॥ <br>
आतां नायकसी आमुचें वचन ॥ समरीं जेव्हां सोडशील प्राण ॥ <br>
तेव्हां होईल आठवण ॥ आमुचिया वचनाची ॥ ३५ ॥ <br>
कर्ण शकुनि दुःशासन ॥ यांचें नायकें कदा वचन ॥ <br>
मम वाक्य सुधारस सेवून ॥ अमर होऊन नांदे कां ॥ ३६ ॥ <br>
सक्रोध बोले वीर कर्ण ॥ अरे हा भयभीत वृद्ध पूर्ण ॥ <br>
क्षत्रियधर्म सोडून ॥ दीनवदन गोष्टी सांगे ॥ ३७ ॥ <br>
सेनेसमवेत पांडव ॥ मी रणीं संहारीन सर्व ॥ <br>
एकछत्री राणीव ॥ दुर्योधनाचें करीन मी ॥ ३८ ॥ <br>
भीष्म म्हणे रे कर्णा ॥ कां करिसी व्यर्थ वल्गना ॥ <br>
गोग्रहणीं घेऊन कृष्णवदना ॥ कां रे सर्व पळाला ॥ ३९ ॥ <br>
गंधर्वी कौरव धरून नेले ॥ तेव्हां तुझें बळ कोठें गेलें ॥ <br>
अधम हो तुम्हां सोडविलें ॥ भीमार्जुनीं धांवोनी ॥ ४० ॥ <br>
यावरी महाराज गुरुद्रोण ॥ धृतराष्ट्रास बोले वचन ॥ <br>
जें बोलिला देवव्रत गर्जोन ॥ सत्य सत्य जाण हें ॥ ४१ ॥ <br>
जो माजली नाहीं रणकुंभिनी ॥ तों मैत्री करा जाऊनी ॥ <br>
तों अंध पैं म्हणे ते क्षणीं ॥ मज भय वाटे भीमाचें ॥ ४२ ॥ <br>
भीमाचिया बळापुढें ॥ न तुळती उभय दळे पडिपाडें ॥ <br>
त्याचा गदाघाय ज्यावरी पडे ॥ तेथें उरी उरेना ॥ ४३ ॥ <br>
मी तयाचें समाधान ॥ पहिलेंच करितों जाऊन ॥ <br>
तरीच हा अनर्थ चुकता दारुण ॥ आतां ते कदा नाटोपती ॥ ४४ ॥ <br>
उपजत मूर्ख माझे नंदन ॥ नायकती श्रेष्ठांचे वचन ॥ <br>
भीम ऐरावत दारुण ॥ वंशवन उपडील ॥ ४५ ॥ <br>
तेणें जरासंध मारिला ॥ किर्मीर हिडिंब बक वधिला ॥ <br>
सबळ कीचकांचा मेळा ॥ मृत्युनगरा धाडिला ॥ ४६ ॥ <br>
तों या सकळांस मारील देख ॥ माझेनें नायकवेल स्नुषांचा शोक ॥ <br>
मी त्यांचे द्वारीं लोळेन बहुतेक ॥ पुत्रशोकेकरूनियां ॥ ४७ ॥ <br>
धन्य पांडव बलवंत ॥ माझी मर्यादा पाळिती बहुत ॥ <br>
येर्‍हवीं हे दुर्जन समस्त ॥ नेतील क्षणांत बांधोनि ॥ ४८ ॥ <br>
संजय म्हणे द्रौपदी सभेसी ॥ आणिली तेव्हां उगाच होतासी ॥ <br>
आतां काय या गोष्टी करिसी ॥ भय मानसीं धरोनियां ॥ ४९ ॥ <br>
तुझे पुत्र बांधून ॥ गंधर्वी नेले धरून ॥ <br>
तेव्हां धांवले भीमार्जुन ॥ पराक्रमें त्यांहीं सोडविले ॥ ५० ॥ <br>
परम पराक्रमी वृकोदर ॥ करील तव पुत्रांचा संहार ॥ <br>
तुझी बालबुद्धि साचार ॥ मोहेंकरोनि तत्त्वतां ॥ ५१ ॥ <br>
दुर्योधन बोले वचन ॥ हा अनिवार कृतांतासी द्रोण ॥ <br>
रणपंडित परम निपुण ॥ कृपाचार्य पराक्रमी ॥ ५२ ॥ <br>
संहाररुद्राची अपरप्रतिमा ॥ तों हा नरलोकीं अश्वत्थामा ॥ <br>
या कर्णाचा युद्धमहिमा ॥ एका वक्त्रें न वर्णवे ॥ ५३ ॥ <br>
निष्पांडव धरित्री ॥ करीन सत्वर यावरी ॥ <br>
हे राजे मजकारणें समरीं ॥ प्राण देतील भरंवसा ॥ ५४ ॥ <br>
पांडव निर्बल पक्षहीन ॥ त्यांस साह्य जरी आले स्वर्गाहून ॥ <br>
शक्र शिव रमारमण ॥ कमलासन जरी आला ॥ ५५ ॥ <br>
त्यांसही संहारूं समरीं ॥ हा निश्चय आमुचे अंतरीं ॥ <br>
रेवतीरमण गुरु शिरीं ॥ बळ माझें जाण पां ॥ ५६ ॥ <br>
धर्म भ्याड अति दीन ॥ पांच गांव मागतो कर जोडून ॥ <br>
परी एक पाऊल धरणी जाण ॥ त्यास नेदीं निर्धारे ॥ ५७ ॥ <br>
मी गदा पडताळीन जेव्हां ॥ समरीं मजशीं न तगे मघवा ॥ <br>
या सर्व राजांचा वर्णावा ॥ पराक्रम किती हो ॥ ५८ ॥ <br>
करूनि एकत्र द्वादश मित्र ॥ हा घडिला कीं स्वर्धुनीपुत्र  ॥ <br>
या द्रोणाशीं माजवी समर ॥ ऐसा वीर नसेचि ॥ ५९ ॥ <br>
आम्ही दळाशीं अवघेजण ॥ एकीकडे बळें संपूर्ण ॥ <br>
एकला हा वीर कर्ण ॥ पराक्रमें आगळा ॥ ६० ॥ <br>
वीरचक्रचूडामणि ॥ उदार धीर समरांगणीं ॥ <br>
तरी कवचकुंडलें मागोनि ॥ गेला घेऊन सुत्रामा ॥ ६१ ॥ <br>
ही वासवी शक्ति सोडील कर्ण ॥ तेव्हां कदा न वाचे अर्जुन ॥ <br>
भीष्मप्रतिज्ञा अति दारुण ॥ वीर मारीन दशसहस्त्र ॥ ६२ ॥ <br>
संजय म्हणे पंडुकुमार ॥ निर्भय निःशंक प्रलयरुद्र ॥ <br>
समरीं टाकतील समोर ॥ पंचादित्य प्रतापी ॥ ६३ ॥ <br>
सभोंवता एक योजन ॥ दिसे अर्जुनाचा उंच स्यंदन ॥ <br>
कपिवरध्वज भेदीत गगन ॥ दश योजन भोंवता दिसे ॥ ६४ ॥ <br>
तिहीं वाटून घेतले वीर ॥ शिखंडीचा भाग गंगापुत्र ॥ <br>
धृष्टद्युम्न महावीर ॥ द्रोण गुरूस वधील ॥ ६५ ॥ <br>
शल्यास वधील धर्म ॥ दुर्योधनदुःशासनांस भीम ॥ <br>
समरीं मारील हा नेम ॥ शतही बंधूंसमवेत ॥ ६६ ॥ <br>
कर्णासी सुभद्रावर ॥ मारील समरीं निर्धार ॥ <br>
सहदेवहातें शकुनि वीर ॥ मृत्युसदना जाईल ॥ ६७ ॥ <br>
शकुनीचा पुत्र उलूक जाण ॥ नकुल त्याचा घेईल प्राण ॥ <br>
बृहद्‌बल आणि लक्ष्मण ॥ यांस आवतिलें अभिमन्यें ॥ ६८ ॥ <br>
यादववीर युयुधान ॥ तेणें नेमिला चेकितान ॥ <br>
तुमचें अकरा अक्षौहिणी सैन्य ॥ दृष्टीं नाहीं तयांचे ॥ ६९ ॥ <br>
एकल्या अर्जुने गोग्रहणी ॥ केला पुरुषार्थ आठवा मनीं ॥ <br>
शतही कीचक मारूनी ॥ निशीत टाकिले वृकोदरें ॥ ७० ॥ <br>
दुर्योधन बोले पराक्रम ॥ उद्यां पांडवांचा करीन होम ॥ <br>
धृतराष्ट बोले अतिसंभ्रम ॥ कां वल्गना व्यर्थ करिसी ॥ ७१ ॥ <br>
अरे प्राणातसमयीं जाण ॥ माझें तुम्हांस आठवेल वचन ॥ <br>
परमपराक्रमी भीमार्जुन ॥ संहारितील सर्वांसी ॥ ७२ ॥ <br>
संजय म्हणे एकांतीं जाण ॥ दिव्यस्यंदनीं श्रीकृष्णार्जुन ॥ <br>
एक शय्येवर दोघेजण ॥ पहुडले नयनीं देखिले म्यां ॥ ७३ ॥ <br>
नकुल सहदेव सौभद्र ॥ जेथें जाऊं न शकती द्रौपदीपुत्र ॥ <br>
तें परमसुवास एकांत मंदिर ॥ तेथें पार्थश्रीधर पहुडले ॥ ७४ ॥ <br>
ध्वजवज्ररेखांकित बरवे ॥ देखिले म्यां श्रीरंगाचे तळवे ॥ <br>
ते सुभद्रावरें प्रेमभावे ॥ तळहातितां देखिले म्यां ॥ ७५ ॥ <br>
सनकादिक कमलासन ॥ करिता योगयागसाधन ॥ <br>
त्यांचेही दृष्टीस जाण ॥ अगोचर पदतळवे ते ॥ ७६ ॥ <br>
ते पाय आपुले अंकीं धरून ॥ क्षणोक्षणीं तळहाती अर्जुन ॥ <br>
सवेंच हातीं धरून श्रीकृष्ण ॥ पहुडवीत पार्थातें ॥ ७७ ॥ <br>
भोजन शयन पान ॥ गमनागमन संभाषण ॥ <br>
एके ठायीं दोघेजण ॥ क्षणभरी दूर न होती ॥ ७८ ॥ <br>
ते निजले असतां दोघेजण ॥ तेथें मी निजभाग्येंकरून ॥ <br>
उभा ठाकलों जाऊन ॥ तों उभयतांचे चरण देखिले ॥ ७९ ॥ <br>
श्रीकृष्णतळव्यांवरी चिन्हे अद्‌भुत ॥ तैशीच पार्थाचे पायीं झळकत ॥ <br>
मी देखोन जाहलों तटस्थ ॥ धन्य भाग्य पार्थाचें ॥ ८० ॥ <br>
अर्जुनास निद्रा नाहीं निःशेष ॥ म्हणोनि नाम गुडाकेश ॥ <br>
मज देखतां तों नरवीरेश ॥ उठोनियां बैसला ॥ ८१ ॥ <br>
श्रीरंगाचे चुरितां चरण ॥ सावध जाहला जगज्जीवन ॥ <br>
मज आसनावरी बैसवूना ॥ गौरव बहुत पैं केला ॥ ८२ ॥ <br>
मी बोलिलों तेथें वचन ॥ कीं जातों कुंजरपुरालागून ॥ <br>
मग मजप्रति रुक्मिणीरमण ॥ बोलिला तेंच ऐक पां ॥ ८३ ॥ <br>
सांग भीष्यद्रोणदुर्योधनां ॥ सकळ भूभुजां थोरलहाना ॥ <br>
भगदत्तशल्यकर्णा ॥ संजया सांग सर्वांसी ॥ ८४ ॥ <br>
जप तप याग दानें ॥ अष्टभोग ललनांसी देणें ॥ <br>
पुत्रकन्यांचीं समाधानें ॥ संभाषणें मित्रांशीं ॥ ८५ ॥ <br>
करा दिव्यान्नभोजना ॥ ठेवू नका कांहीं वासना ॥ <br>
तुम्हां आलें मरण चुकेना ॥ सत्य सत्य त्रिवाचा ॥ ८६ ॥ <br>
द्रौपदीच्या दुःखेंकरून ॥ मी आरंबळें रात्रंदिन ॥ <br>
अर्जुनाची पाठी राखोन ॥ संहार करीन सर्वांचा ॥ ८७ ॥ <br>
त्रिदशांसह शचीरमणं ॥ तुम्हां रक्षे आलिया जाण ॥ <br>
क्षणांत हें ब्रह्मांड जाळीन ॥ सुदर्शन सोडूनियां ॥ ८८ ॥ <br>
पार्थाचे हस्तेकरुन  ॥ एकादश अक्षौहिणी दळ संहारीन ॥ <br>
ना तरी हें सुदर्शन ॥ मीं सोडीन शेवटीं ॥ ८९ ॥ <br>
या पांचांतून एक वीर ॥ करील तुमचा संहार ॥ <br>
अवघे जाहलिया एकत्र ॥ तरी मग उरी कायशी ॥ ९० ॥ <br>
ऐसें एकांतीं कृष्णार्जुन ॥ बोलिले तेव्हां मजलागून ॥ <br>
दोघांचें बोलणें एकचि जाण ॥ नसे अन्य दुसरें पैं ॥ ९१ ॥ <br>
ऐसें ऐकतां अंबिकानंद ॥ भयभीत होऊन बोले वचन ॥ <br>
दुर्योधना वर्तमान ॥ पुढें बरें दिसेना ॥ ९२ ॥ <br>
हें दळ मेळविलें त्वां निर्धारीं ॥ याचा भरंवसा कदा न धरीं ॥ <br>
पार्थासी साह्य समरी ॥ हरि हर इंद्रादि जाणिजे ॥ ९३ ॥ <br>
मग बोलती सुयोधन कर्ण ॥ तुम्ही सुखें करा मंदिरीं शयन ॥ <br>
क्षणांत पांडव संहारून ॥ दळासह टाकू आम्ही ॥ ९४ ॥ <br>
गंगात्मज म्हणे कर्णा ॥ कां करिशी व्यर्थ वल्गना ॥ <br>
गोग्रहणीं कृष्णवदना ॥ करून पळालेति सर्वही ॥ ९५ ॥ <br>
श्रीरंग सोडिल सुदर्शन ॥ मग कैचें उरेल तुमचें सैन्य ॥ <br>
नका कुल टाकू संहारून ॥ ऐका वचन शिकविलें ॥ ९६ ॥ <br>
क्रोधें बोले कर्ण वीर ॥ जो आहे गंगाकुमार ॥ <br>
तों मी कदा न धरीं शस्त्र ॥ नेम माझा हा जाणिजे ॥ ९७ ॥ <br>
शस्त्रें टाकून रागें कर्ण ॥ गेला जेव्हां सभेस उठून ॥ <br>
तेव्हां भीष्मास म्हणे सुयोधन ॥ तुम्ही पाठिराखे पांडवांचे ॥ ९८ ॥ <br>
तुमचे बळें आम्ही पाहीं ॥ समरीं सहसा भीत नाहीं ॥ <br>
आम्ही चौघे मिळून सर्वही ॥ पांडवसेना संहारूं ॥ ९९ ॥ <br>
दुःशासन शकुनि कर्ण ॥ चौथा मी पराक्रमी सुयोधन ॥ <br>
टाकू सर्व संहारून ॥ भरंवसा पूर्ण असो द्यावा ॥ १०० ॥ <br>
विदुर बोले तेव्हां नीति ॥ जे कां स्वजातीशीं विरोध करिती ॥ <br>
वृद्धास क्षणोक्षणीं अपमानिती ॥ ते अनर्थी पडतील ॥ १०१ ॥ <br>
धृतराष्ट्र म्हणे सुयोधना ॥ बा रे ऐकें वृद्धाचें वचना ॥ <br>
द्रौपदीस्वयंवरीं भीमार्जुनां ॥ साह्य कवण होता पैं ॥ १०२ ॥ <br>
गोग्रहणीं साह्य नव्हता कृष्ण ॥ आतां मिळालें अपार सैन्य ॥ <br>
तों दुर्योधन सभा सोडून ॥ रागें गेला स्वसदना ॥ १०३ ॥ <br>
अंधास एकांतीं येऊन ॥ भेटला सत्यवतीनंदन ॥ <br>
म्हणे हें एकीकडे त्रिभुवन ॥ एक जनार्दन एकीकडे ॥ १०४ ॥ <br>
श्रीकृष्णमहिमा अपार ॥ नेणाच तुम्ही पामर ॥ <br>
मनें वृष्टि मनें संहार ॥ करी साचार श्रीकृष्ण ॥ १०५ ॥ <br>
पांडवांचें निमित्त करून ॥ भूभार उतरील संपूर्ण ॥ <br>
भव पंकजोद्भव कर जोडून ॥ ज्याचें स्तवन करिताती ॥ १०६ ॥ <br>
गांधारीने दुर्योधन ॥ एकांतीं आणिला बोलावून ॥ <br>
म्हणे ऐक वडिलांचें वचन ॥ भेटे जाऊन धर्मराजा ॥ १०७ ॥ <br>
उतरावया भूभार ॥ अवतरलासे श्रीकरधर ॥ <br>
न ऐकशी शिकविलें साचार ॥ तरी मरण जवळी आलें ॥ १०८ ॥ <br>
भीम घालील गदा उचलोन ॥ मग माझें आठविशील वचन ॥ <br>
हें कालत्रयीं न चुके जाण ॥ सत्य वचन सांगतें ॥ १०९ ॥ <br>
इकडे जगद्‌वंद्य जगज्जीवन ॥ त्याप्रति धर्म बोले वचन ॥ <br>
तुजवांचूनि रक्षिता जाण ॥ दुजा कोण असे आम्हां ॥ ११० ॥ <br>
बाळाचे पालन करी बरवें ॥ हें मातेस काय सांगावे ॥ <br>
शांति क्षमा दया धरा म्हणावें ॥ न लागेच सज्जनां ॥ १११ ॥ <br>
श्रीरंगा श्यामसुंदरा ॥ आपण जावें हस्तनापुरा ॥ <br>
कौरवांचे शोधावे अंतरा ॥ साम भेद करोनि ॥ ११२ ॥ <br>
त्रयोदश वर्षें वनीं क्रमिलीं ॥ कुंती माता मज अंतरली ॥ <br>
तिची भेट होय वनमाळी ॥ त्वरितचि करीं ऐसें तूं ॥ ११३ ॥ <br>
परम उन्मत्त दुर्योधन ॥ राज्यमदें मद्यपान ॥ <br>
स्त्रीविषय धन यौवन ॥ तेणेंकरून भुललासे ॥ ११४ ॥ <br>
यावरी बोले राजीवनयन ॥ मी तेथवर एकदां जाईन ॥ <br>
शिष्टाई करून बोधीन ॥ दूरात्मा दुर्योधनातें ॥ ११५ ॥ <br>
युधिष्ठिर म्हणे जगन्नाथा ॥ तों तुझें न ऐके बोधितां ॥ <br>
मज ऐसे वाटतें चित्ता ॥ त्वां एथूनि नच जावें ॥ ११६ ॥ <br>
मग बोले रुक्मिणीजीवन ॥ मी एकदा तेथवरी जाईन ॥ <br>
संदेह सर्व फेडीन ॥ जेणेंकरून बोल न लागे ॥ ११७ ॥ <br>
तेथें वर्ततां विपरीत ॥ सुदर्शन सोडीन अकस्मात ॥ <br>
करीन दुष्टांचा निःपात ॥ एका क्षणांत धर्मराया ॥ ११८ ॥ <br>
धर्म म्हणे श्रीहरि ॥ सर्वभावें करावी मैत्री ॥ <br>
भीम म्हणे मुरारि ॥ पंच ग्राम माग त्यांतें ॥ ११९ ॥ <br>
पार्थ म्हणे समान ॥ जरी अर्धराज्य देतींल वांटून ॥ <br>
आणि दुर्योधनें एथें येऊन ॥ धर्मरायास नमावें ॥ १२० ॥ <br>
तंव बोले नकुल ॥ जरी दुर्योधन शरण येईल ॥ <br>
अर्धराज्य देईल ॥ तरीच मैत्री करावी ॥ १२१ ॥ <br>
ऐसें ऐकोन द्रुपदनंदिनी ॥ म्हणे श्रीरंगा मी तुझी भगिनी ॥ <br>
अद्यापि घातली नाहीं वेणी ॥ त्रयोदश वर्षें जाहलीं कीं ॥ १२२ ॥ <br>
हातीं धरोनियां केश ॥ म्हणे हे जगन्निवास हृषीकेश ॥ <br>
दुःशासनें धरून निःशेष ॥ नेलें ओढीत सभेमाजी ॥ १२३ ॥ <br>
ऐसें बोलतां द्रुपदबाळा ॥ नयनीं अश्रु कंठ दाटला ॥ <br>
म्हणे विश्वव्यापका ते वेळां ॥ वस्त्रें पुरविलीं त्वां असंख्य ॥ १२४ ॥ <br>
मज सभेत करितां नग्न ॥ हे पांचही पाहती अधोवदनं ॥ <br>
आतां होऊनियां दीन ॥ पंच ग्राम मागती ॥ १२५ ॥ <br>
अंगीं बलप्रताप असतां पूर्ण ॥ मग कां मागावें याचकपण ॥ <br>
प्रतापें समर माजवून ॥ राज्यासन मग घ्यावें ॥ १२६ ॥ <br>
हें जरी न होय तुमचेन ॥ तरी जा मागुती सेवा अरण्य ॥ <br>
पंच पुत्र आणि अभिमन्य ॥ दुर्जन संहारीन यांहातीं ॥ १२७ ॥ <br>
ऐसें पांचाळी बोलतां ते क्षणीं ॥ आसुवें भिजतसे कुंभिनी ॥ <br>
श्रीरंग म्हणे वो मायबहिणी ॥ खेद मनीं करूं नको ॥ १२८ ॥ <br>
यावरी सत्वरचि जाणा ॥ एकेक कौरव येती रणा ॥ <br>
स्नानास जातील कौरवललना ॥ तें तूं डोळा विलोकिशी ॥ १२९ ॥ <br>
ऐसें बोलोन जगज्जीवन ॥ करोनियां जप हवन ॥ <br>
आपले स्यंदनावरी आरूढोन ॥ निघता जाहला गरुडध्वज ॥ १३० ॥ <br>
वारू योजिले अतिसुरेख ॥ शैब्य सुग्रीव बलाहक ॥ <br>
मेघपुष्प चवथा देख ॥ पुढे दारुक धुरेसी ॥ १३१ ॥ <br>
शंख चक्र गदा पद्य ॥ घेऊनि बैसला मेघश्याम ॥ <br>
सवे सात्यकी वीरोत्तम ॥ निघाले वेगेकरोनी ॥ १३२ ॥ <br>
पांडव आणि भूभुज सकळी ॥ बोळवीत चालिले वनमाळी ॥ <br>
मग श्रीरंगें राहवून ते वेळीं ॥ निघे वेगेंचि गजपुरा ॥ १३३ ॥ <br>
वाटेस जातां जगदीश्वर ॥ भेटती बहुत ऋषीश्वर ॥ <br>
म्हणती आम्ही येतो समग्र ॥ कौरवसभेस श्रीरंगा ॥ १३४ ॥ <br>
तूं येथें बोलसी कवणे रीतीं ॥ तें आमुचे श्रवण ऐकू इच्छिती ॥ <br>
अवश्य म्हणे रुक्मिणीपति ॥ यावें सत्वर मागूनियां ॥ १३५ ॥ <br>
मेघीं विद्युल्‍लता देदीप्यमान ॥ तैसें हातीं झळके सुदर्शन ॥ <br>
कोटिमदनतात जगन्मोहन ॥ शोभायमान दिसतसे ॥ १३६ ॥ <br>
क्षीराब्धीचें ठेवणें देख ॥ तैसा लखलखीत हातीं शंख ॥ <br>
गदा ते वाटे बहुतेक ॥ आदित्यतेजे घडियेली ॥ १३७ ॥ <br>
वाटे चंडकिरण आटून ॥ घडिलें हातींचें दिव्य पद्म ॥ <br>
सच्चिदानंद मेघश्याम ॥ निगमागम वर्णिती जया ॥ १३८ ॥ <br>
प्रलयाग्नीचा कल्लोळ भडकत ॥ तैसें उत्तरीयवस्त्र झळकत ॥ <br>
दशांप्रति मुक्ता तळपत ॥ कृत्तिकापुंज ज्यापरी ॥ १३९ ॥ <br>
तों परम तेजाळ क्षीरोदक ॥ कीं शुभयशा चढले बिक ॥ <br>
कीं शुद्ध श्वेत मृडानीनायक ॥ कर्पूरेकरून उटियेला ॥ १४० ॥ <br>
कीं दिव्य रजत गाळोनि ओतिलें ॥ कीं पेरोजें कैलास डवरिलें ॥ <br>
कीं जाह्नवीतोये ओपिलें ॥ दिनकरनाथें स्वहस्तें ॥ १४१ ॥ <br>
तों सच्चिदानंदतनु सगुण ॥ अतसीकुसुमाभास पूर्ण ॥ <br>
त्याचिया रंगेंकरून ॥ नीलोत्पलें लेपिलीं ॥ १४२ ॥ <br>
नभास चढला तोचि रंग ॥ त्याच प्रभेनें रंगले मेघ ॥ <br>
इंद्रनीळ मणि सुरंग ॥ त्याच प्रकाशें जाहले ॥ १४३ ॥ <br>
तेथींचें सौंदर्य अद्‌भुत ॥ गरुडपाचूस तेज दिसत ॥ <br>
मर्गजासी बिक चढत ॥ तनु सावळी देखोनि ॥ १४४ ॥ <br>
तों वैकुंठींचा सुकुमार ॥ भक्तहृन्मदिरांगणमंदार ॥ <br>
कुरवंडी करावी साचार ॥ कोटि मकरध्वज करूनियां ॥ १४५ ॥ <br>
ब्रह्मांड फोडोन बाहेरी ॥ अंगींचा सुवास धांवत वरी ॥ <br>
लावण्यामृतसागर कैटभारी ॥ लीलावतारी वेधक जो ॥ १४६ ॥ <br>
पूर्ण ब्रह्मानंद यादवेंद्र ॥ लीलाविग्रही श्रीकरधर ॥ <br>
हृदयीं रेखिला निरंतर ॥ निजभक्तीं प्रेमबळें ॥ १४७ ॥ <br>
असो निघाला जेव्हां यादवेंद्र ॥ धर्में अनिवार महावीर ॥ <br>
सवें दीधले सहस्त्र शूर ॥ जे कालातें न लेखिती ॥ १४८ ॥ <br>
आणीकही सेवकांचीं चक्रे ॥ सेवा करणार चतुर निर्धारे ॥ <br>
सवें दीधले सूपशास्त्रें ॥ जाणते आणि हडपिये ॥ १४९ ॥ <br>
धृतराष्ट्रास जाहलें श्रुत ॥ कीं गजपुरा येतो मन्मथतात ॥ <br>
तो सभेंत समस्तां आज्ञापित ॥ जा हो समस्त सामोरे ॥ १५० ॥ <br>
सन्मान करून बहुत ॥ सभेत आणा तों भगवंत ॥ <br>
त्यासी पूजितां सुख अद्‌भुत ॥ अकल्याण न पूजितां ॥ १५१ ॥ <br>
दुर्योधन सभा श्रृंगारी ॥ स्वहस्तें हरीची पूजा करी ॥ <br>
असो श्रृंगारली नगरी ॥ मखरें द्वारीं गुडिया बहू ॥ १५२ ॥ <br>
शक्रसभेहूनि आगळी ॥ सभा तेव्हां श्रृंगारली ॥ <br>
ज्या मार्गें येत वनमाळी ॥ शिबिरे दीधलीं तये ठायीं ॥ १५३ ॥ <br>
जे जे स्थळी राहात वनमाळी ॥ सेवक राबती उपचारीं सकळीं ॥ <br>
चंदनकस्तुरींचे सडे ते वेळीं ॥ शिंपिता सुगंध फांकतसे ॥ १५४ ॥ <br>
दुःशासनाचिये सदनीं ॥ वस्तीस स्थळ नेमिलें चक्रपाणी ॥ <br>
दुर्योधनाची दांभिक करणी ॥ कापट्य अंतरीं कल्पोनियां ॥ १५५ ॥ <br>
पद्मदलाकार वदन ॥ वाचा शीतळ जेविं चंदन ॥ <br>
परी हृदयीं कापट्य दारुण ॥ दुर्योधन दुरात्मा तों ॥ १५६ ॥ <br>
अंतरीं शठत्व अपार ॥ शब्द सुरस बाहेर आदर ॥ <br>
परी चित्तांत परम कातर ॥ कापट्यसागर दुरात्मा ॥ १५७ ॥ <br>
साधुवेष धरोनि शुद्ध ॥ यात्रेस आले जैसे मैंद ॥ <br>
कीं वाटपाडे रजनींत प्रसिद्ध ॥ सिद्ध होऊन बैसले ॥ १५८ ॥ <br>
जैसा नटाचा वेष जाण ॥ कीं विषाचें शीतळपण ॥ <br>
कीं सावचोराचें गोड वचन ॥ परप्राणहरणार्थ ॥ १५९ ॥ <br>
तैसा तों पापी सुयोधन ॥ वरी वरी बोले गोड वचन ॥ <br>
शकुनि दुःशासन कर्ण ॥ तिघांस एकांतीं बोलाविलें ॥ १६० ॥ <br>
म्हणे शिष्टाई करूं येतां कृष्ण ॥ त्यास करावें एथें बंधन ॥ <br>
इतकेनें पांडव बलक्षीण ॥ सहजचि मग जाहले ॥ १६१ ॥ <br>
त्रिकालज्ञानी जो विदुर ॥ त्यास कळला सर्व समाचार ॥ <br>
तें जाणोन गंगाकुमार ॥ म्हणे संहार होईल आतां ॥ १६२ ॥ <br>
तों येरीकडे नगरप्रदेशीं ॥ राहिला तेव्हां हृषीकेशी ॥ <br>
प्रातःकाळी उठोन गजपुरासी ॥ येता जाहला जगद्‌गुरू ॥ १६३ ॥ <br>
धृतराष्ट्र म्हणे सामोरे ॥ श्रीरंगासी जावें त्वरें ॥ <br>
सदनास आणावें आदरें ॥ वाद्यगजरें करोनियां ॥ १६४ ॥ <br>
शकुनि सुयोधन दुःशासन कर्ण ॥ हे चौघे भिन्न करून ॥ <br>
अवघे निघाले जगज्जीवन ॥ आणावया सामोरे ॥ १६५ ॥ <br>
भीष्म द्रोण शारद्वत ॥ दळभाराशीं निघाला कृपीसुत ॥ <br>
आबालवृद्ध समस्त ॥ पौरजन धांवती पहावया ॥ १६६ ॥ <br>
आपुलिया गोष्ठीं गोपुरीं ॥ चढोन पाहती नरनारी ॥ <br>
मंडपघसणी जाहली भारी ॥ कृष्ण सुकुमार पाहावया ॥ १६७ ॥ <br>
महाराज भवगजविदारकपंचानन ॥ त्यास भेटले भीष्म द्रोण ॥ <br>
मग अनुक्रमेंकरून ॥ लहान थोर आलिंगिती ॥ १६८ ॥ <br>
ग्रहचक्री जैसा मित्र ॥ तैसा शोभे स्मरारिमित्र ॥ <br>
भक्तद्वेषी जे अमित्र ॥ त्यांस शासनकर्ता जो ॥ १६९ ॥ <br>
लीलाविग्रही भगवंत ॥ मिरवत आला गजपुरांत ॥ <br>
धृतराष्ट्रगृहीं प्रवेशत ॥ अंबिकासुत आनंदला ॥ १७० ॥ <br>
प्रज्ञाचक्षु उभा ठाकून ॥ श्रीरंगास दीधलें आलिंगन ॥ <br>
मग कनकासनी बैसवून ॥ विश्वपूज्य पूजिला ॥ १७१ ॥ <br>
सभेत बैसला जगन्नाथ ॥ चौघे कपटी विलोकिती गुप्त ॥ <br>
सूर्य पहावया दिवाभीत ॥ भयभीत जैसे कां ॥ १७२ ॥ <br>
पूजिलें देखोन जगज्जीवना ॥ परम खेद वाटे दुर्जनां ॥ <br>
मग तों सर्वज्ञ घेऊनि आज्ञा ॥ विदुरगृहाप्रति गेला ॥ १७३ ॥ <br>
विदुरें घालोनि लोटांगण ॥ नयनोदकें क्षालिले चरण ॥ <br>
श्रीरंगाचे मुखावरून ॥ निंबलोण उतरिलें ॥ १७४ ॥ <br>
वस्तू ओवाळोनि अपार ॥ याचकांस देता जाहला विदुर ॥ <br>
आसनीं बैसवून उपचार ॥ पूजेचे सर्व समर्पिले ॥ १७५ ॥ <br>
म्हणे धन्य माझे नयन ॥ देखती श्रीरंगाचे चरण ॥ <br>
धन्य पर्व सुदिन ॥ आजि मज जाहलें ॥ १७६ ॥ <br>
अष्टमी नवमी चतुर्दशी ॥ दिनत्रय पुण्यराशी ॥ <br>
पिंडपितृयज्ञ महामखासी ॥ निश्चयेंशीं केलें म्यां ॥ १७७ ॥ <br>
घरास आला श्रीकरधर ॥ तरी इतुकें पुण्य जोडले समग्र ॥ <br>
असो विदुराशीं एकांतविचार ॥ बहुत केला श्रीरंगे ॥ १७८ ॥ <br>
यावरी तों इंदिरावर ॥ प्रवेशे कुंतीचें मंदिर ॥ <br>
पितृभगिनीसी सर्वेश्वर ॥ वंदन करीत आदरें ॥ १७९ ॥ <br>
कुंती गळां मिठी घालून ॥ शोक करी पांडवांलागून ॥ <br>
मग श्रीरंगें तीस बैसवून ॥ वर्तमान सांगीतलें ॥ १८० ॥ <br>
कुंती म्हणे जगजेठी ॥ उपजत माझीं बाळकें कष्टी ॥ <br>
अहा सृष्टिकर्त्या परमेष्ठी ॥ माझें प्राक्तन ऐसें कां ॥ १८१ ॥ <br>
मज टाकून काननास ॥ गेले पांचही राजहंस ॥ <br>
परम सुकुमार डोळस ॥ द्रुपदात्मजा गेली सवें ॥ १८२ ॥ <br>
तेरा वर्षें जाहलीं पूर्ण ॥ मी प्राणसखीस कैं देखेन ॥ <br>
सभेस गांजिली नेऊन ॥ तुवां मान रक्षिला तिचा ॥ १८३ ॥ <br>
कृष्णा पांडवांस सांग त्वरित ॥ जरी तुम्ही असाल माझे सुत ॥ <br>
तरी युद्ध करूनि अद्‌भुत ॥ राज्य घ्यावें सर्वही ॥ १८४ ॥ <br>
मज दुःख जाहलें दिनरजनीं ॥ मम प्राणसखी तव भगिनी ॥ <br>
रजस्वला एकवसनी ॥ सभेत दुर्जनीं गांजिली ॥ १८५ ॥ <br>
असो पितृभगिनीलागोनी ॥ संबोखी तेव्हां मोक्षदानी ॥ <br>
म्हणे जें जें असे तुझे मनीं ॥ तैसेंच होऊन येईल ॥ १८६ ॥ <br>
सभेस बैसला सुयोधन ॥ तेथें सात्यकी सह गेला श्रीकृष्ण ॥ <br>
पुढें येऊन अंधनंदन ॥ क्षेमालिंगन दीधलें पैं ॥ १८७ ॥ <br>
उत्तमासनीं बैसवून ॥ पूजिला जेव्हां जगज्जीवन ॥ <br>
जो त्रिभुवनसुंदर सुहास्यवदन ॥ त्यासी सुयोधन बोलत ॥ १८८ ॥ <br>
म्हणे आज जगज्जीवना ॥ माझे गृहास यावें भोजना ॥ <br>
परि न मानी यादवराणा ॥ वेदपुराणां वंद्य जो ॥ १८९ ॥ <br>
श्रीकृष्ण म्हणे दुर्योधना ॥ आम्ही आलों ज्या कारणा ॥ <br>
तें झालियाविण भोजना ॥ न करूं जाण सर्वथा ॥ १९० ॥ <br>
पांडव माझे पंचप्राण ॥ त्यांशीं द्वेष करी जो अनुदिन ॥ <br>
त्याचे गृहीं सहसा भोजन ॥ कल्पांतींही मज घडेना ॥ १९१ ॥ <br>
मद्भक्तांचा द्वेष करी ॥ तोच माझा मुख्य वैरी ॥ <br>
त्यास मी नानाप्रकारीं ॥ निर्दाळीन सुयोधना ॥ १९२ ॥ <br>
विदुराचे मी आजि निजमंदिरीं ॥ भोजन करीन निर्धारी ॥ <br>
ऐसें बोलून कंसारी ॥ उठोन गेला स्वस्थाना ॥ १९३ ॥ <br>
भीष्म द्रोण जाऊनि तेथें ॥ प्रार्थितेजाहले श्रीहरीतें ॥ <br>
म्हणती विश्वव्यापका भोजनातें ॥ चला आमुचे सदनासी ॥ १९४ ॥ <br>
हरि म्हणे मी येईन भोजना ॥ परि समय नोहे आणा मना ॥ <br>
मग त्यांणीं घेऊन आज्ञा ॥ स्वसदनासी गमन केलें ॥ १९५ ॥ <br>
मग विप्रांसह मनमोहन ॥ विदुरगृहीं करी भोजन ॥ <br>
विदुराची भक्ति देखून ॥ जगज्जीवन भाळला ॥ १९६ ॥ <br>
असो भोजन जाहलिया एकांतीं ॥ विदुर म्हणे जगत्पति ॥ <br>
हा दुर्योधन पापमति ॥ परम चांडाळ दुरात्मा ॥ १९७ ॥ <br>
तुम्ही येथें येवोनि कांहीं ॥ हा सर्वथा ऐकणार नाहीं ॥ <br>
त्याचे सभेस कदाही ॥ न जावें तुम्ही श्रीरंगा ॥ १९८ ॥ <br>
सैन्यबळें माजोनि कुमती ॥ जगत्पते तुझा द्वेष करिती ॥ <br>
त्यांचे सवें निश्चिती ॥ न बोलावें तुवां कदाही ॥ १९९ ॥ <br>
मग बोले जगज्जीवन ॥ चार गोष्टी पाहों सांगोन ॥ <br>
नायकती तरी दुर्जन ॥ फळें पावतील शेवटीं ॥ २०० ॥ <br>
असो ते रजनींत रमानाथा ॥ विदुरगृहीं निद्रा करित ॥ <br>
उषःकालीं उठोन समस्त ॥ सत्कर्मधर्म आटोपिती ॥ २०१ ॥ <br>
विदुरगृहास ते क्षणीं ॥ येत दुर्योधन आणि शकुनि ॥ <br>
म्हणती वडील बैसले ते स्थानीं ॥ चक्रपाणी तुम्ही चला ॥ २०२ ॥ <br>
अवश्य म्हणे कमलाकांत ॥ निजरथीं बैसोनि त्वरित ॥ <br>
सवें घेतला विदुर भक्त ॥ निजरथावरी रमावरें ॥ २०३ ॥ <br>
शकुनि सुयोधन निजरथीं ॥ बैसोन चालिले सभेप्रति ॥ <br>
सहस्त्र वीर सवें निघती ॥ श्रीरंगाचे तेधवां ॥ २०४ ॥ <br>
सौबल आणि तों सात्यकी वीर ॥ कृष्णरथीं बैसले प्रीतिपात्र ॥ <br>
सभे येतां जलदगात्र ॥ उभे ठाकती सर्वही ॥ २०५ ॥ <br>
श्रेष्ठासनीं बैसवून ॥ धृतराष्ट्रें पूजिला जगन्मोहन ॥ <br>
यावरी जें जाहले वर्तमान ॥ तें पुढिले अध्यायीं परिसिजे ॥ २०६ ॥ <br>
पांडवप्रताप ग्रंथ सुंदर ॥ सकळ साहित्याचें भांडार ॥ <br>
ब्रह्मानंदें सांगे श्रीधर ॥ पंडित चतुर परिसोत कां ॥ २०७ ॥ <br>
हा असे वरद ग्रंथ ॥ जें कर्णी सांगे पंढरीनाथ ॥ <br>
तेंचि लिहिलेंसे यथार्थ ॥ श्रीधर वदे श्रोतयां ॥ २०८ ॥ <br>
स्वस्ति श्रीपांडवप्रताप ग्रंथ ॥ उद्योगपर्व व्यासभारत ॥ <br>
त्यांतील सारांश यथार्थ ॥ अडतिसाव्यांत कथियेला ॥ २०९ ॥ <br>
इति श्रीधरकृतपांडवप्रतापे उद्योगपर्वणि अष्टत्रिंशत्तमोऽध्याय: ॥ ३८ ॥     <br>
अध्याय अडतिसावा समाप्त<br></p><br>

<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
