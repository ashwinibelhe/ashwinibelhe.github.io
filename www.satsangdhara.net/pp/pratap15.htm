<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap14.htm">मागचा अध्याय</a>
</div>
<div class="nex">
<a href="pratap16.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पंधरावा </p><br>
<p class="hdr3">मयसभेची रचना </p><br>

<p class="ovi">
॥ श्रीगणेशायनमः ॥ <br>
जय जय जगद्‌गुरो ब्रह्मानंदा । पांडुरंगा पुंडलीकवरदा । <br>
विद्वज्जनहृत्पद्ममिलिंदा । आनंदकंदा जगत्पते ॥ १ ॥ <br>
निकटभिमातटविहारा । आदिपुरुषा दिगंबरा । <br>
सनकसनंदनचित्तपंकजकीरा । निर्विकारा निर्द्वंद्वा ॥ २ ॥ <br>
आनंदकंदा अध्वरपालका । अनंतवेषा आर्तिनाशका । <br>
अनादिसिद्धा सुखदायका । खगवरकेतना हृषीकेशा ॥ ३ ॥ <br>
मन्मथजनका मनोहरा । सौख्यसिंधो नीलगात्रा । <br>
सुहास्यवदना शतपत्रनेत्रा । विचित्रलीला दावीं तूं ॥ ४ ॥ <br>
गोपीमानसराजहंसा । स्वानंदक्षीरसागरविलासा । <br>
पूतनाप्राणशोषका अविनाशा । वर्णिता शेषा अगम्य ॥ ५ ॥ <br>
कंसचाणूरप्राणहरणा । मंदरोद्धारका गोवर्धनोद्धारणा । <br>
कर्ममोचका कालियमर्दना । पांडवपालका पंढरीशा ॥ ६ ॥ <br>
दशावतारचरित्रचालका । योगिमानसाह्रादकारका । <br>
तुझी लीला विश्वव्यापका । बोलवीं कथा येथूनि ॥ ७ ॥ <br>
पांडवप्रताप ग्रंथ सुरस । सभापर्व बोलिला व्यास । <br>
सुत्रधार तूं हृषीकेश । कथा सुरस चालवीं ॥ ८ ॥ <br>
मागें संपलें आदिपर्व । पुढें सभापर्व अति अपूर्व । <br>
चातुर्याचा अभिनव । जलार्णव भरला हा ॥ ९ ॥ <br>
नवरसांचें भांडार । रणशूर आणि नृपवर । <br>
त्यांत वीररस अपार । असंभाव्य येथें असे ॥ १० ॥ <br>
जे पंडित वेदविदुष । त्यांस वेदींचाच सारांश । <br>
समाधिसुख परमहंस । श्रवणें भोगिती येथेंचि ॥ ११ ॥ <br>
भक्तांस दाटे प्रेमरस । विलासियांसी श्रृंगार सुरस । <br>
युक्तिवंतांसी बुद्धि विशेष । येथें प्रकटे श्रवणेंचि ॥ १२ ॥ <br>
भक्त मुमुक्षु साधक संत । यांसी विश्रांति येथें अद्‍भुत । <br>
एवं नवही रस समस्त । विराजती येथेंचि ॥ १३ ॥ <br>
व्यासभारत सुवर्ण सुंदर । त्याचे प्राकृत हे अलंकार । <br>
लेवोत पंडित चतुर । निर्मत्सर हृदय ज्यांचें ॥ १४ ॥ <br>
अक्षरप्रबंधसुधारस । कर्ता स्वामी वेदव्यास । <br>
लिहिणार जेथें गणेश । अतिविशेष रसज्ञ हा ॥ १५ ॥ <br>
त्यांतील सारांश साचार । वटबीजवत अणुमात्र । <br>
ब्रह्मानंदें श्रीधर । कथासार वर्णीतसे ॥ १६ ॥ <br>
भारतरत्‍नांचा पर्वत । भाग्यें देखिला परमाद्‍भुत । <br>
नुचलवेचि समस्त । पाहें तटस्थ उगाचि ॥ १७ ॥ <br>
मग त्यांतील रत्‍नें वरिष्ठ । उचले ऐसी बांधिली मोट । <br>
ग्रंथ वाढवितां अचाट । घेतील वीट पंडित पैं ॥ १८ ॥ <br>
संकोचित बोलतां साचार । हेंही न मानिती चतुर । <br>
अर्थरसकथासार । साहित्यरसें बोलावें ॥ १९ ॥ <br>
शौनकादिऋषिपंक्ती । नैमिषारण्यीं एकांतीं । <br>
सूतमुखें श्रवण करिती । ब्रह्मानंदें सर्वदा ॥ २० ॥ <br>
तेंचि जनमेजय करी श्रवण । वक्ता निपुण वैशंपायन । <br>
म्हणे नृपते सावधान । उघडीं कान सर्वांगाचे ॥ २१ ॥ <br>
आदिपर्व संपतां पूर्ण । संगितलें खांडववनदहन । <br>
मयदैत्यास प्राणदान । देऊनि सोडिला कृष्णपार्थीं ॥ २२ ॥ <br>
तेणें उपकारें दाटोन । प्रीतीनें स्तविले कृष्णार्जुन । <br>
म्हणे मी आहें विद्याप्रवीण । होईन उत्तीर्ण कांहींएक ॥ २३ ॥ <br>
तों मयास म्हणे फाल्गुन । कृष्णार्जुनीं केलें प्राणदान । <br>
हें सर्वांपाशीं करिशी वर्णन । तृप्त इतुकेन आम्ही असों ॥ २४ ॥ <br>
तरी सखया जाईं निजमंदिरा । सुख देईं निजदारापुत्रां । <br>
स्नेह वाढवीं पवित्रा । क्षणाक्षणां भेटोनि ॥ २५ ॥ <br>
उपभोगें काम वाढत । वनवा वाढे लागतां वात । <br>
शुक्लपक्षीं रोहिणीकांत । कला वाढत ज्यापरी ॥ २६ ॥ <br>
धरितां शुचित्व नेम अमूप । विशेष वाढे जैसें तप । <br>
सत्समागमें वाढे रोप । दयेचें जैसें सर्वदा ॥ २७ ॥ <br>
पुण्य वाढे करितां दान । पराक्रमें वाढे प्रताप पूर्ण । <br>
अत्यादर धरितां अनुदिन । मैत्री वाढे अपार ॥ २८ ॥ <br>
तरी मयासुरा तूं पूर्णमित्र । करुं भाविसी उपकार । <br>
तरी जें सांगेल इंदिरावर । तेंचि सिद्धी पाववीं ॥ २९ ॥ <br>
मग बोले जगन्मोहन । तूं शिल्पशास्त्रीं परम प्रवीण । <br>
तरी सभा एक निर्मून । करीं अर्पण धर्मातें ॥ ३० ॥ <br>
ऐसें बोलतां जगदीश्वर । मयें केला नमस्कार । <br>
म्हणे माझे मनींचा आदर । जाणूनि आज्ञा दिधली ॥ ३१ ॥ <br>
जगन्निवासा पुरुषोत्तमा । दैत्यांमाजी मी विश्वकर्मा । <br>
सभा रचीन जिची सीमा । त्रिभुवनांत असेना ॥ ३२ ॥ <br>
न लावितां मृत्तिकापाषाण । मणिमय रचीन सभासदन । <br>
शचीवराचेंही भुले मन । कीं स्वर्ग टाकून वसावें येथें ॥ ३३ ॥ <br>
ऐसी रचीन दिव्यसभा । त्रिभुवनींची आणीन शोभा । <br>
इतुकी सामग्री पद्मनाभा । कोठून आणीन ऐका तें ॥ ३४ ॥ <br>
पूर्वीं क्षोभोनि रमाधव । निर्मूल करितां दैत्य सर्व । <br>
वृषपर्वा दानवराव । तेणें संपत्ति लपविल्या ॥ ३५ ॥ <br>
मेरुचे उत्तरेस अपार । भरलें आहे बिंदुसरोवर । <br>
पर्वत जेथें मैनाक थोर । रत्‍नांचा पार नाहीं तेथें ॥ ३६ ॥ <br>
यक्षराक्षस घेऊन सांगातें । क्षणांत सामग्री आणीन येथें । <br>
वाहतां वर्षें शतानुशतें । सामग्री ते सरेना ॥ ३७ ॥ <br>
जेथें जांबुनदाचे तुळवट । हिरियांचे खांब सदट । <br>
आणीक वस्तु तेथें वरिष्ठ । दोन असती आणीन त्या ॥ ३८ ॥ <br>
चूर्ण होती गिरि सकळ । ऐसी गदा तेथें आहे सबळ । <br>
जे कनकोदकें रेखिली विशाळ । वरती दिव्य रत्‍नबिंदु ॥ ३९ ॥ <br>
मुष्टिमाजी धरितेठायीं । अनर्घ्य रत्‍नें जडलीं पाहीं । <br>
ते भीमास देईन सर्वही । शत्रुदलें निवटावया ॥ ४० ॥ <br>
शंख एक देवदत्त । ज्याच्या नादें शत्रु समस्त । <br>
ऐकतां होती भयभीत । दुमदुमतें त्रिभुवन ॥ ४१ ॥ <br>
तो दिव्य शंख आणून । पार्थाप्रति देईन । <br>
त्यावरी मय आज्ञा घेऊन । गेला बिंदुसरोवर ॥ ४२ ॥ <br>
मग समस्तांप्रति पुसोन । द्वारकेसी चालला जगज्जीवन । <br>
दिव्य स्यंदनावरी बैसोन । दारुकसारथि विराजे ॥ ४३ ॥ <br>
असो इकडे मयासुर । वेगें पातला बिंदुसरोवर । <br>
जेथें रत्‍नांचे पर्वत अपार । सुवर्णाचल तैसेचि ॥ ४४ ॥ <br>
जेथें कल्पवृक्षांचें वन । धनरत्‍नराशी पडल्या पूर्ण । <br>
ऋषींनीं दक्षिणा नेतां उबगोन । ठायीं ठायीं टाकिल्या ॥ ४५ ॥ <br>
इंदिरेसहित श्रीधर । तप तेथें आचरला थोर । <br>
दिव्य सहस्त्रवर्षें दीर्घसत्र । हरीनें केलें ते ठायीं ॥ ४६ ॥ <br>
भगीरथ तेथें आचरला तप । चतुराननें तेथें अमूप । <br>
याग केले सुखरुप । इंद्रादिकीं समस्तीं ॥ ४७ ॥ <br>
जेथें तप याग विशेष । स्वयें करी व्योमकेश । <br>
दक्षिणा दिली ते निःशेष । लेखा शेषा न करवे ॥ ४८ ॥ <br>
तेथींची सामग्री घेऊन अपार । आठ लक्ष यक्षनिशाचर । <br>
त्याचें शिरीं देऊनि समग्र । शकप्रस्थास आणित ॥ ४९ ॥ <br>
भीमास गदा दिधली देख । पार्थासी अर्पिला शंख । <br>
मग मुहूर्त पाहोनि सुरेख । सभामंडप आरंभिला ॥ ५० ॥ <br>
आठ लक्ष बली राक्षस । सामग्री देती विशेष । <br>
दहा सहस्त्र हस्त चौरस । सभामंडप रचियेला ॥ ५१ ॥ <br>
मनीं कल्पिले तैसे तुळवट । नवरत्‍नांचे खांब सदट । <br>
स्वयंभू जाण अवाट । हिरियांचे आणियेले ॥ ५२ ॥ <br>
मयासुर पांडवाचां मित्र । जो दैत्यांमाजी विधीचा अवतार । <br>
तेणें ते सभा रचिली सुंदर । जे अनुपम त्रिभुवनीं ॥ ५३ ॥ <br>
सभा अत्यंत वर्णिली येथ । म्हणोनि सभापर्व म्हणती पंडित । <br>
तेथींची रचना अद्‍भुत । न भुतो न भविष्यति ॥ ५४ ॥ <br>
सभा रचिली तये वेळीं । आठही आय साधिले तळीं । <br>
अष्टदिक्पाल महाबळी । पायाचे मूळीं स्थापिले ॥ ५५ ॥ <br>
विद्रुमशिला आरक्तवर्ण । तेणें पाया आणिला भरुन । <br>
स्फटिकशिला शुभवर्ण । त्यांचीं पोंवळीं लखलखित ॥ ५६ ॥ <br>
सप्तरंगी पाषाण । चक्रें झळ्कती आंतून । <br>
अंतर्बाह्य देदीप्यमान । पाहतां जन विस्मित ॥ ५७ ॥ <br>
शेषफणांच्या आकृती । चर्या जडित झळकती । <br>
जेंवि उगवले गभस्ती । बैसले पंक्तीं एकदा ॥ ५८ ॥ <br>
इंद्रनीलाचे वारण । हिर्‍यांचे द्विज सतेज पूर्ण । <br>
ते खालते जडून । वरी मंडप रचियेला ॥ ५९ ॥ <br>
तळीं पद्मरागाचे तोळंबे सबळ । वरी हिरियांचे खांब विशाळ । <br>
निळ्यांचीं उथाळीं सुढाळ । तेजाचे कल्लोळ दिसताती ॥ ६० ॥ <br>
सुवर्णाचे तुळवट अखंड । माणिकांचे दांडे प्रचंड । <br>
गरुडपाचूंच्या किलचा उदंड । अभेदपणें जडियेल्या ॥ ६१ ॥ <br>
पेरोजांचे उंबरे तळवटीं । पुष्कराजांच्या वरी चौकटी । <br>
गजास्य जडिले मध्यपीठीं । आरक्तवर्ण माणिकांचे ॥ ६२ ॥ <br>
घोटींव जे मर्गजपाषाण । तेणें साधिलें मंडपांगण । <br>
वरी कनकवर्ण वृक्ष रेखून । तटस्थ नयन पाहतां ॥ ६३ ॥ <br>
हिर्‍यांच्या मजलसा विशाळ । त्यावरी मोतियांचे मराळ । <br>
वदनीं विद्रुम तेजाळ । अतिचपळ दिसताती ॥ ६४ ॥ <br>
नीलरत्‍नांचें शिखर साजिरें । गरुडपाचूंचे कीर बरे । <br>
रत्‍नमणियांचीं सुंदरें । जांबुळें मुखीं आकर्षिलीं ॥ ६५ ॥ <br>
धन्य मयासुराची करणी । शुक्र पाचूचे बोलती क्षणोक्षणीं । <br>
मयूर नाचती आनंदूनी । पुतळ्या क्षणोक्षणीं खेळताती ॥ ६६ ॥ <br>
प्रत्यक्ष रत्‍नपुतळे बोलती । सभेसी आल्या बैसा म्हणती । <br>
कितीक पुतळे आनंदें गाती । पुरे म्हणतां होती तटस्थ ॥ ६७ ॥ <br>
नवल कर्त्याची करणी । पुढें सेवक वेत्रपाणी । <br>
धांवा म्हणतां सभाजनीं । चपलचरणी धांवती ॥ ६८ ॥ <br>
मेष कुंजर एकसरी । आज्ञा होतां घेती झुंझारी । <br>
टाळ मृदंग वाजविती कुसरीं । रागोद्धार करिती पैं ॥ ६९ ॥ <br>
घटिका भरतां दिवस । एक पुतळे वाजविती तास । <br>
देवांगनांचीं रुपें विशेष । नृत्य करिती सांगतां ॥ ७० ॥ <br>
हिरियांचें स्तंभांतरीं । नृसिंहमूर्ति गर्जती हुंकारीं । <br>
कौस्तुभमणि झळकती एकसरीं । स्तंभाप्रति जडियेले ॥ ७१ ॥ <br>
कोठें जडिले स्यमंतकमणी । कीं एकदाच उगवले तरणी । <br>
दिवस किंवा यामिनी । तये स्थानीं न कळे कोणा ॥ ७२ ॥ <br>
एकावरी एक शतखण । मंगलतुरें अनुदिन । <br>
लेपें वाजविती नवल विंदान । कर्तयानें दाविलें ॥ ७३ ॥ <br>
चपला तळपती एकसरीं । तैशा पताका झळकती अंबरीं । <br>
कळस जडित नानापरी । हिणविती भगणांतें ॥ ७४ ॥ <br>
गरुडपाचूच्या ज्योती । चित्रशाळे विचित्र दिसती । <br>
गोलांगुलें झोळकंबे घेती । जीव नसतां चपलत्वें ॥ ७५ ॥ <br>
चतुर्दश भुवनें नृपांसहित । भिंतींवरी पुतळे रत्‍नजडित । <br>
ज्यांची जैशी आकृति सत्य । प्रत्यक्ष तैसेचि काढिले ॥ ७६ ॥ <br>
नीलरत्‍नांचें वैकुंठ । हिरयांचें कैलासपीठ । <br>
पुष्कराजाचें वरिष्ठ । केलें स्पष्ट ब्रह्मसदन ॥ ७७ ॥ <br>
इंद्र अग्नि यम नैऋति । वरुण सोम कुबेर उमपति । <br>
ज्यांचे तनूची विशेष दिप्ति । प्रत्यक्षमूर्ति दिक्पालांच्या ॥ ७८ ॥ <br>
मित्र रोहिणीवर भूमिसुत । सोमसुत गुरु शुक्र शनीसहित । <br>
राहु केतु नवग्रह मूर्तिमंत । पाहतां तटस्थ जन होती ॥ ७९ ॥ <br>
मत्स्य कूर्म वराह नृसिंहमूर्ति । वामन भार्गव राघवाकृति । <br>
कृष्ण बौद्ध कलंकी अवतारस्थिति । चरित्रासमवेत प्रत्यक्ष पैं ॥ ८० ॥ <br>
अतल वितल सुतल । शेष वासुकी फणिपाल । <br>
एवं सप्तपातालें निर्मल । लोकांसहित रेखिलीं ॥ ८१ ॥ <br>
सप्त द्वीपें नव खंड । छ्प्पन्न देश काननें प्रचंड । <br>
सरिता सागर तीर्थें उदंड । पापसंहारक रेखिलीं ॥ ८२ ॥ <br>
शिवचरित्रें विष्णुचरित्रें । शक्त्याख्यानें अतिविचित्रें । <br>
सोमकांतपाषाणी सरोवरें । सोपानें सुंदर बांधिलीं ॥ ८३ ॥ <br>
शीतोष्ण उदकांच्या पुष्करिणी । मंगलस्नानें करितां जनीं । <br>
तनूवरी राजकला ये तत्क्षणीं । नवलकरणी मयाची ॥ ८४ ॥ <br>
स्फटिकभूमी देखोन । भुलती पाहतयांचे नयन । <br>
कीं वाटे भरलें जीवन । वस्त्रें सांवरुनि चालती ॥ ८५ ॥ <br>
जेथें भरलें असे जल । तें भूमीऐसें दिसे केवल । <br>
वस्त्रें न सांवरिती अतिकुशल । तों सभा सकल हांसे तयां ॥ ८६ ॥ <br>
अंतर्बाह्य निर्मल दिसती । सतेजकाशीरांच्या भिंती । <br>
मार्ग म्हणोनि सरळ धांवती । तों ते आदळती भिंतीसी ॥ ८७ ॥ <br>
हिर्‍यांचीं कवाडें कडोविकडी । झांकिलीं कीं न कळती उघडीं । <br>
प्रवेशतां संशयीं पाडी । मग हस्तेंकरुनि चांचपिती ॥ ८८ ॥ <br>
सरोवरीं सुवर्णकमलां सुवास । हे कला दाविली विशेष । <br>
वरी नीलांचे भ्रमर सावकाश । रुंजी घालिती आनंदे ॥ ८९ ॥ <br>
हिर्‍यांचे मत्स्य तळपती । पाचूचीं कांसवें अंग लपविती । <br>
काश्मीरांचे बक धांवती । मत्स्य धरावयाकारणें ॥ ९० ॥ <br>
त्रिभुवनसौंदर्य एकवटलें । तें मयसभेवरी ओतिलें । <br>
तें सभास्थल जेणें विलोकिलें । तेणें देखिले ब्रह्मांड ॥ ९१ ॥ <br>
सभेसी जाता मार्गीं भले । चंदनाचे सडे घातले । <br>
पुष्पाभार विखुरले । मृगमदें लिंपिले भित्तिभाग ॥ ९२ ॥ <br>
सभासौंदर्य हाचि समुद्र । पाहतयांचे चक्षु पोहणार । <br>
ते न पावती पैलपार । अलीकडेच बुचकळती ॥ ९३ ॥ <br>
कीं सभासागराचें पैलतीर । मनोविहंगम चपल थोर । <br>
पावावया नाहीं धीर । तेजाचे आवर्तीं पडे पैं ॥ ९४ ॥ <br>
ज्या ज्या पदार्थाकडे पाहती प्राणी । तिकडेचि चित्त जाय जडोनी । <br>
दिवस किंवा आहे रजनी । पाहतयासी समजेना ॥ ९५ ॥ <br>
स्वर्ग मृत्यु पाताळ शोधितां । ऐशी सभा नाहीं तत्वतां । <br>
धन्य तो मयासुर निर्मिता । विरिच्यंश सत्य पैं ॥ ९६ ॥ <br>
आरक्तपटांचे चाम्दवे दिसती । मुक्ताघोंस भोंवते शोभती । <br>
दिव्य आस्तरणें पसरलीं क्षितीं । गाद्या झळकती विचित्र ॥ ९७ ॥ <br>
पीकदानें उर्ध्वमुख । तांबूलपत्रें अतिसुरेख । <br>
परिमलद्रव्यें मृगमदादिक । पेट्या झळकती तयांच्या ॥ ९८ ॥ <br>
कनकवेली रेखिल्या । वाटती रत्‍नस्तंभींच चढल्या । <br>
देवद्रुमांच्या दाटी जाहल्या । फलपुष्पीं झळकती ॥ ९९ ॥ <br>
लवंगांचे वेल शोभती । नाना वृक्ष विराजती । <br>
मलयागर चंदन पुष्पजाती । सुवास प्रकटती नवल हें ॥ १०० ॥ <br>
भरतां मास चतुर्दश । पूर्ण सभेचा जाहला कळस । <br>
मय म्हणे धर्मास । सभा दृष्टीं अवलोकिजे ॥ १०१ ॥ <br>
मग बंधु कुमार प्रधान । सवें अपार मुनिजन । <br>
इष्ट आप्त संगें घेऊन । सभे पातला युधिष्ठिर ॥ १०२ ॥ <br>
सभास्थानीं प्रवेशले । बलिदान आधीं समर्पिलें । <br>
वस्त्रालंकार ते वेळे । अपार दिधले विप्रांसी ॥ १०३ ॥ <br>
सभा पाहतां संपूर्ण । विसरले अवघे भूक तहान । <br>
मन न निघे तेथून । वर्षानुवर्षें पाहतां ॥ १०४ ॥ <br>
धन्य धन्य तो सूत्रधार । कमलासनांश मयासुर । <br>
धर्में देऊनि वस्त्रें अलंकार । प्राणसखा गौरविला ॥ १०५ ॥ <br>
निरोप घेऊनियां स्वस्थला । मयासुर तत्काल गेला । <br>
देशोदेशींचे नृपाल ते वेळां । येती सभा पहावया ॥ १०६ ॥ <br>
लक्ष ब्राह्मणांस भोजनें । सभेंत दिधलीं कुंतीनंदनें । <br>
सुधारसाहूनि गोड अन्नें । वर्णितां ग्रंथ वाढेल ॥ १०७ ॥ <br>
कमलपात्रें बहुत येती । मयसभेसी ओळंगती । <br>
नानाशास्त्रचर्चा होती । धर्मसभेसी सर्वदा ॥ १०८ ॥ <br>
अपार ऋषिजन वसती । धर्माचे संगतीं सुख भोगिती । <br>
त्यांचीं नामें नाना रीती । बोलिजेती पुढें ॥ १०९ ॥ <br>
नाना देशींचे राजसुत । धर्मापाशीं सदा तिष्ठत । <br>
असुर यवनगण बलवंत । धर्मरायापुढें उभे सदा ॥ ११० ॥ <br>
द्वादश जातींचे यादव । वृष्णयंधकादिक सर्व । <br>
सारण भोज अक्रूर उद्धव । पार्थसंगें वसती पैं ॥ १११ ॥ <br>
यादवांचे सकल सुत । शाण्णवकुलींचे राजपुत्र समस्त । <br>
पार्थापाशीं शिकत । धनुर्वेद सर्वही ॥ ११२ ॥ <br>
साठलक्ष कृष्णकुमार । प्रद्युम्न सांबादिक समग्र । <br>
त्यांसी किरीटी गुरु चतुर । विद्या अपार देतसे ॥ ११३ ॥ <br>
गंधर्वराज चित्रसेन । किन्नर अप्सरा अनुदिन । <br>
तुंबरु स्वर्गवास सांडून । मयसभेसीं गातसे ॥ ११४ ॥ <br>
उदय पावला सुकृतमित्र । पांडवांचें भाग्य विचित्र । <br>
तों अकस्मात विधिपुत्र । नारदस्वामी पातला ॥ ११५ ॥ <br>
व्यास वाल्मिकी ध्रुव प्रर्‍हाद । जयाचे शिष्य जगद्वंद्य । <br>
चौदा विद्या चार्‍ही वेद । मुखोद्‌गत जयासी ॥ ११६ ॥ <br>
चौसष्ट कला शास्त्रें बहुत । ज्याचें मुखीं विस्तारलीं समस्त । <br>
नारद नारायण यथार्थ । परमाद्‍भुत महिमा ज्याचा ॥ ११७ ॥ <br>
दिवुअ सुमनें दिव्य गंध । सुरगणीं पूजिला विविध । <br>
ज्याचें सामर्थ्य अगाध । ब्रह्मादिकां नेणवे ॥ ११८ ॥ <br>
हें ब्रह्मांड मोडून । दुसरें करील निर्माण । <br>
अन्याय विलोकितां पूर्ण । शिक्षा करील इंद्रादिकां ॥ ११९ ॥ <br>
ऐसा महाराज नारदमुनी । युधिष्ठिरें दृष्टीं देखोनी । <br>
सामोरें धांवोनि धरणीं । साष्टांग नमन केलें पैं ॥ १२० ॥ <br>
दिव्यासनीं बैसविला । रत्‍नाभिषेक धर्मे केला । <br>
पूजा आर्पूनि ते वेळां । बद्धहस्तीं उभा पुढें ॥ १२१ ॥ <br>
धर्मास म्हणे नारद । नामासारखी करणी शुद्ध । <br>
तुजपाशीं आहे कीं विशद । धर्मात्मजा धर्मराया ॥ १२२ ॥ <br>
पृथ्वीचें राज्य आलें समस्त । तरी धर्मावरी असावें सदा चित्त । <br>
कामनाबुद्धि टाकूनि यथोचित । कर्मे कृष्णार्पण करिसी कीं ॥ १२३ ॥ <br>
कुल शील विद्या धन । राज्य तप रुप यौवन । <br>
या अष्टमदेंकरुन । मन भुलत नाहीं कीं ॥ १२४ ॥ <br>
सर्वज्ञता अंगीं असोन । निरभिमान असशी कीं पूर्ण । <br>
ऐश्वर्य असोन उदास मन । धर्मराया आहे कीं ॥ १२५ ॥ <br>
प्रज्ञा अंगीं असोनि बहुत । भोळेपण न सांडिजे किंचित । <br>
अंतरी बहु उदारत्व । सुहृदऋषींशीं आहे कीं ॥ १२६ ॥ <br>
श्रेष्ठांचा मूल आचार । तोचि आचरसी कीं सादर । <br>
अविहित कर्म अनाचार । नावडे कीं सर्वज्ञा ॥ १२७ ॥ <br>
इंद्रियें आहेत कीं आधीन । नित्यनैमित्तिकीं आर्त मन । <br>
निषिद्ध कर्म संपूर्ण । लोटिसी कीं पातल्या ॥ १२८ ॥ <br>
भाग्य आलें अकस्मात । भोगिसी कीं सुहृदांसमवेत । <br>
शमदमादिसाधनीं यथार्थ । बुद्धि सदा वसे कीं ॥ १२९ ॥ <br>
विकल पडतां प्राक्तन । स्वधर्मीं रहाटे कीं मन । <br>
कामक्रोधादि शत्रु संपूर्ण । केले अधीन तुवां कीं ॥ १३० ॥ <br>
पाप पुण्य घडलें किती । विचारिसी कीं अहोरात्रीं । <br>
स्मरणें पूजनें भावभक्तीं । वश श्रीपति असे कीं ॥ १३१ ॥ <br>
संतांशीं सदा मैत्री । दान देशी कीं सत्पात्रीं । <br>
धर्म करितां अपात्रीं । सुकृता हानि होतसे ॥ १३२ ॥ <br>
परस्त्रीशीं काम निषिद्ध । ब्राह्मणावरी नसावा क्रोध । <br>
सुहृदयातीशीं मद । सहसाही न करावा ॥ १३३ ॥ <br>
नसावा सर्वभूतीं मत्सर । साधुसंत विप्र पवित्र । <br>
त्यांशीं दंभ अणुमात्र । सर्वथाही नसावा ॥ १३४ ॥ <br>
कर्ता सर्व ईश्वर । म्हणोनि न धरावा अहंकार । <br>
आपलें सुकृत आचार । स्वमुखें कदा न बोलावा ॥ १३५ ॥ <br>
सकलगुणें मंडित पूर्ण । असती कीं तव प्रधान । <br>
तुझी आज्ञा शिरीं धरुन । कापट्याभावें वर्तती कीं ॥ १३६ ॥ <br>
विश्वासूक जैसे प्राण । जवळी आहेत कीं सेवकजन । <br>
स्वामिकाजीं ओवाळून । देह टाकिती आपुले ॥ १३७ ॥ <br>
भक्षिती राजवेतन । इतर द्रव्य तृणसमान । <br>
सेवाव्यापारीं सुजाण । सेवक तुझे आहेत कीं ॥ १३८ ॥ <br>
वृषलीपुत्रास अमात्यपद । पवित्रास सेवा निषिद्ध । <br>
अपमानूनि संत वृद्ध । न भजसी कीं अपात्रीं ॥ १३९ ॥ <br>
आपुले काजीं वेंचिले प्राण । त्यांचीं करिसी कीं कुटुंबें पालन । <br>
स्वस्त्री टाकूनि मन । परस्त्रीविषयीं न रमे कीं ॥ १४० ॥ <br>
बालमित्र भेटों आले । कष्टी देखोनि सभाग्य केले । <br>
परि ओळखी नेदोनि दवडिले । ऐसें होत नाहीं कीं ॥ १४१ ॥ <br>
परगुणपरीक्षा उत्तम । जाणसी कीं विद्येचे श्रम । <br>
पराचें साधन देखतां परम । मन तुझें न साकळे कीं ॥ १४२ ॥ <br>
सर्वभूतीं द्यावें अन्न । पूजा करावी सत्पात्र पाहून । <br>
मागें न बोलावें दुजियांचे न्यून । हें सुलक्षण असे कीं ॥ १४३ ॥ <br>
सेवक कैसे वर्तती । यश किंवा अपयश देती । <br>
हें मुख्यत्वें अहोरात्रीं । चित्तीं सर्वदा आणिशी कीं ॥ १४४ ॥ <br>
सुखें सारा नेमस्त घेऊन । करिसी कीं प्रजेचें पालन । <br>
त्यांसी पीडा करितां सेवक प्रधान । पदावेगळे करिसी कीं ॥ १४५ ॥ <br>
देवाची पूजा करिती सांग । तैसाच देऊन राजविभाग । <br>
प्रजा वर्तती कीं अव्यंग । स्वधर्मानें आपुल्या ॥ १४६ ॥ <br>
घडिघडीं आपुले राष्ट्रा । कृपादृष्टीं पाहसी कीं पवित्रा । <br>
लेंकराऐशा प्रजा समग्रा । विलोकिसी कीं सज्ञाना ॥ १४७ ॥ <br>
मार्गपाडे चोर निषाद । यांचा करिसी कीं तत्काल वध । <br>
यात्रा नागविती जे मैंद । त्यांचें हनन करिसी कीं ॥ १४८ ॥ <br>
दुर्बलासी क्लेश होई । द्वारीं येऊन उभा राही । <br>
त्यासी जवळी बोलावून लवलाहीं । क्लेशातीत करिसी कीं ॥ १४९ ॥ <br>
ब्राह्मण मित्र प्रजा स्नेहाळ । त्यांसी न आडविती कीं द्वारपाल । <br>
दुष्ट दुर्जन जे कां खल । आंत येऊं न देती कीं ॥ १५० ॥ <br>
परराज्य जातां घ्यावया । सैन्य येतें झुंजावया । <br>
त्यासी जिंकोन लुटितां राया । ग्रामप्रजा रक्षिसी कीं ॥ १५१ ॥ <br>
आपुलिया जे ग्रामांत । दीन जन होती दुःखित । <br>
ते तुज होऊनियां श्रुत । क्लेश त्यांचे हरिसी कीं ॥ १५२ ॥ <br>
मातापितयांचें भजन । पुत्र करिती कीं अनुदिन । <br>
हें स्वग्रामांतील वर्तमान । तुजलागीं श्रुत असे कीं ॥ १५३ ॥ <br>
शिष्य गुर्वाज्ञा पाळिती । स्त्रिया भ्रतरासी भजती । <br>
सेवक स्वामिद्रोह न करिती । ऐशीच स्थिति असे कीं ॥ १५४ ॥ <br>
सासूसासर्‍यांची सेवा । सुना करिती कीं नरपार्थिवा । <br>
रात्रीं चोर जार सदैवा । नगरामाजी न फिरती कीं ॥ १५५ ॥ <br>
सात्विक ब्राह्मण निर्धन । ह्यांचें दूर करिसी कीं दैन्य । <br>
रोगें पीडिले जे अत्यंत दीन । त्यांचें पालन करिसी कीं ॥ १५६ ॥ <br>
दरिद्री ब्राह्मण तरुण । गेला परदेशालागून । <br>
तरुण स्त्री भ्रताराविण । तळमळत वाट पाहे ॥ १५७ ॥ <br>
तीं दोघें एकत्र करुन । नांदविसी कीं देऊन धन । <br>
मृगया करुनि वनपालन । दुष्ट श्वापदें वधिसी कीं ॥ १५८ ॥ <br>
सज्जनें घेतलें दुष्टाचें ऋण । तो करुं नेदी त्यासी भोजन । <br>
परम पीडितो हें ऐकून । ऋणमोचन करिसी कीं ॥ १५९ ॥ <br>
क्षुधार्त तृषित घरा येती । सोयर्‍यांऐशी त्यांवरी प्रीती । <br>
पुत्राहूनि स्नेहरीती । संतांवरी करिसी कीं ॥ १६० ॥ <br>
आश्रित उपाध्याय ऋत्विज ब्राह्मण । सांग करिती कीं अनुष्ठान । <br>
जप याग पुरश्चरण । कोठें न्यून न पडे कीं ॥ १६१ ॥ <br>
वसुधरा आणि असिधरा । दानोकधारा वाग्धारा । <br>
पंचामृतधारा अभिषेकधारा । उदारा सदैव चालती कीं ॥ १६२ ॥ <br>
आपुल्या हातें वर्षासन । देऊनि रक्षिसी कीं ब्राह्मण । <br>
क्षत्रियांसी नांदवून । समाचार घेशी कीं ॥ १६३ ॥ <br>
दुष्टग्रहांचें करुन पूजन । तयांसी करिसी कीं प्रसन्न । <br>
गणक ज्योतिषी शास्त्रनिपुण । निकट सदा असती कीं ॥ १६४ ॥ <br>
वैद्य चिकित्सक पवित्र भले । नाडीज्ञानी चातुर्यागळे । <br>
जे जवळी सदा ठेविले । आहेत कीं राजेंद्रा ॥ १६५ ॥ <br>
कोशगृहींचे रक्षक । ते आहेत कीं निरपेक्षक । <br>
अंतःपुरींचे नपुंसक । किंवा वृद्ध आहेत कीं ॥ १६६ ॥ <br>
पवित्र विश्वासु आणि चतुर । पाककर्ते असावे साचार । <br>
जाणताती ते सूपशास्त्र । तेचि तुवां रक्षिले कीं ॥ १६७ ॥ <br>
नापित हडपी अंगमर्दक । उदक देणारे हुजरे देख । <br>
हे निकट असणारे सेवक । विश्वासुक आहेत कीं ॥ १६८ ॥ <br>
जे अविचारी अनिवार शूर । तेच युद्धांत ठेवावे साचार । <br>
स्थिरबुद्धि जे धैर्यें थोर । ते दुर्गतटीं असतीं कीं ॥ १६९ ॥ <br>
बृहस्पतीऐसे चतुर पंडित । बोलों जाणती समयोचित । <br>
वेधिती शत्रूंस निश्चित । ऐसे निकट असती कीं ॥ १७० ॥ <br>
समय पाहूनि त्रिशुद्धी । तुज शिकविती कीं सुबुद्धी । <br>
अनर्थीं पडो नेदिती कधीं । ऐसे निकट असती कीं ॥ १७१ ॥ <br>
पिशुन शठ दुष्ट दुर्जन । निष्ठुर वादक पाहती न्यून । <br>
सत्पात्रांचा करिती अपमान । ते सभास्थानीं वर्जिसी कीं ॥ १७२ ॥ <br>
साधुदेवां बोलती दुष्टशब्द । त्यांचा करिसी कीं जिह्वाछेद । <br>
रात्रीं जागा होऊनि मनोबोध । मोक्ष पावावया करिसी कीं ॥ १७३ ॥ <br>
जनीं वसे जनार्दन । ते करिती निंदा कीं स्तवन । <br>
मोक्षनरकांचें चिह्न । यथेंचि पुरें जाणसी कीं ॥ १७४ ॥ <br>
शत्रु जिंकावे समरीं । जिंकिले ते पाळावे चतुरीं । <br>
शरणागतां बरव्यापरी । रक्षावें हें जाणसी कीं ॥ १७५ ॥ <br>
गिरिदुर्गीं आणि पर्वतीं । नूतन धान्यें वर्षाअंतीं । <br>
जुनीं काढोनि पुढती । नवीं बहुसाल भरिशी कीं ॥ १७६ ॥ <br>
गडदुर्गांच्या भिंती । जीर्ण होता कोसळती । <br>
ठायीं ठायीं रचावया पुढती । शिल्प खनक असती कीं ॥ १७७ ॥ <br>
मठ धर्मशाला प्रासाद । कूप वापी तडाग सुबद्ध । <br>
हीं खचलीं कीं करुनि सिद्ध । जीर्णोद्धार करिसी कीं ॥ १७८ ॥ <br>
नैवेद्य दीप ठायीं ठायीं । चालविशी कीं देवालयीं । <br>
वर्षाकालीं पीडती पशु गायी । त्यास गोठाणें बांधविसी कीं ॥ १७९ ॥ <br>
वृद्ध दरिद्री अशक्त अती । तपस्वी संन्यासी अतिथी । <br>
हें वर्षाकालीं पंथीं । न चालती ऐसें करिसी कीं ॥ १८० ॥ <br>
गोत्रज प्रजा वृद्ध तापस । तुझा न घेती कदा त्रास । <br>
श्रेष्ठ जे येती दर्शनास । त्यां अपमानीत नाहींस कीं ॥ १८१ ॥ <br>
पुरोहित प्रधान पंडित । आपुलें नष्ट होईल महत्त्व । <br>
म्हणून भल्यांचा अपमान सत्य । न करिती कीं सर्वथा ॥ १८२ ॥ <br>
उदयास्तमानीं शयन । व्रतपर्वकालीं मैथुन । <br>
पंक्तिभेद एकल्यानें भोजन । तुज घडत नाहीं कीं ॥ १८३ ॥ <br>
चार्‍ही वर्ण आपुल्या सुतां । विद्या पढविती कीं नरनाथा । <br>
बहु मूर्ख दवडोनि एका पंडिता । धनमानें रक्षिली कीं ॥ १८४ ॥ <br>
एकांतविचार गौप्य समस्त । प्रकटत नाहीं कीं जगांत । <br>
मंत्र आयुष्य वित्त । न सांगसी कीं कोणांतें ॥ १८५ ॥ <br>
एक प्रकट लोकीं बोलावें । एक साधुकर्णींच सांगावें । <br>
एक मनींच गौप्य ठेवावें । हें तूं बरवें जाणसी कीं ॥ १८६ ॥ <br>
शत्रु काय करिती विचार । क्षणोक्षणीं आणविजे समाचार । <br>
सत्यवादी हेर चार । धन देऊन रक्षिसी कीं ॥ १८७ ॥ <br>
तुजशीं स्नेह दाविती बहुत । शत्रूंस समाचार करिती श्रुत । <br>
ते ओळखोनि मनांत । सावधान अससी कीं ॥ १८८ ॥ <br>
वार्ता आली जे अकस्मात । तिचे सत्यत्वासी पाठवावे दूत । <br>
अल्प यत्‍न लाभ बहुत । तेथें त्वरा करिसी कीं ॥ १८९ ॥ <br>
अल्प यशास मोठी हानी । गोष्टीं न धरावी ते मनीं । <br>
दान मान सुकृत जनीं । प्रकट कदा न करिशी कीं ॥ १९० ॥ <br>
जे राज्यरक्षक रणशूर । त्यांचें वेतन द्यावें समग्र । <br>
त्यांसी कष्टी करितां निर्धार । अनर्थ हें जाणसी कीं ॥ १९१ ॥ <br>
आदा पाहोनियां वेंच । करावा हें जाण साच । <br>
गुरुगृहीं पुरविजे खर्च । सर्वदा हें जाणसी कीं ॥ १९२ ॥ <br>
आजि काय सांचलें धन । वेंचिलें किती पत्रीं लिहून । <br>
नित्य सायंकालीं आणून । लेखक हे दाविती कीं ॥ १९३ ॥ <br>
वस्त्राभरणें नित्य लेवून । दर्शना येती कीं समस्त जन । <br>
सुहृद रणशूर स्वतः होऊन । उभयभागीं बैसती कीं ॥ १९४ ॥ <br>
वस्त्रें शस्त्रें अलंकारें येर । अवघे सारिखे रणशूर । <br>
अश्वगजयानीं समग्र । सतेज सदा असती कीं ॥ १९५ ॥ <br>
सत्पात्रीं धन देतां बहुत । नाहीं वारीत कीं पुरोहित । <br>
विघ्न करिती ते पदच्युत । तत्काळचि करिशी कीं ॥ १९६ ॥ <br>
घोषांचे ते ग्राम । ग्रामांचीं पट्टणें उत्तम । <br>
पर्वत वनें वसवोनि परम । मार्ग चालते करिसी कीं ॥ १९७ ॥ <br>
न पडे जरी जलदजाल । विशाल तडागें पाटस्थल । <br>
शालीवनें पिकती पुष्कळ । ऐसी भरती असे कीं ॥ १९८ ॥ <br>
प्रजा कोणी अत्यंत दीन । त्यांसी देऊनि धन धान्य । <br>
करुनि सभाग्य पूर्ण । मग राजधन घेसी कीं ॥ १९९ ॥ <br>
प्रजापीडक हिंसक । आततायी इतर देख । <br>
त्यांचा वध तत्कालिक । करिसी कीं राजेंद्रा ॥ २०० ॥ <br>
क्षुधें पीडतां दुष्काळांत । उत्तमें चोरी केली अकस्मात । <br>
धरुनि आणितां राजदूत । तत्काल मुक्त करिशी कीं ॥ २०१ ॥ <br>
अंतर्बाह्य संरक्षण । स्त्रियांसी करुनियां पूर्ण । <br>
अष्टभोग देऊनि जाण । गुह्यभाषण न करिशी कीं ॥ २०२ ॥ <br>
परराज्य घेतां सत्य । ज्यासी जे जे लाभे वस्त । <br>
ते त्यांसी करुन मुक्त । तोषविसी कीं तयांतें ॥ २०३ ॥ <br>
युक्त आहार युक्त निद्रा । युक्त मैथुन जाण नरेंद्रा । <br>
मृगया द्यूत व्यय चतुरा । युक्तचि हीं करिसी कीं ॥ २०४ ॥ <br>
सेवूनि औषध रसायन । करिसी कीं शरीरसंरक्षण । <br>
भजन पूजन हरिकथाश्रवण । साधुमुखें करिसी कीं ॥ २०५ ॥ <br>
शब्द बोलसी जो यथार्थ । तो न चळे जैसा पर्वत । <br>
हित सांगती जें साधुसंत । हृदयीं दृढ धरिसी कीं ॥ २०६ ॥ <br>
गुरु वृद्ध देव ब्राह्मण । प्रासाद गाय वृंदावन । <br>
यज्ञमंडप समाधिस्थान । देखोन नमन करिसी कीं ॥ २०७ ॥ <br>
अश्व भांडार गज । पवित्रभूमि देवध्वज । <br>
गंगा तीर्थें देखतां सहज । नमन त्यांसी करिसी कीं ॥ २०८ ॥ <br>
कार्य साधिती जे सेवक । त्यांचें स्तवन करिसी कीं सम्यक । <br>
सभामंडपीं मानें देख । गौरवीत आहेस कीं ॥ २०९ ॥ <br>
अचाट कार्य अद्‍भुत । करुनि आला जो भृत्य । <br>
वेतनावेगळें अपरिमित । द्रव्य वस्त्र देसी कीं ॥ २१० ॥ <br>
परखंडींच्या वस्तु अद्‍भुत । वाणिज आणिती इच्छूनि स्वार्थ । <br>
न विके तरी समस्त । द्रव्य देऊन घेसी कीं ॥ २११ ॥ <br>
कोणी आणिती वस्तु उचिता । त्यांसी दशगुणें नरनाथा । <br>
द्रव्य देऊन तत्त्वतां । बोळविसी कीं आदरें ॥ २१२ ॥ <br>
देशावर देउन अपरिमित । स्वदेशा धाडिसी कीं विद्यावंत । <br>
ते तुझी कीर्ति सांगत । थोर सभेसी जाण पां ॥ २१३ ॥ <br>
उत्तम वस्त्रे अलंकार । सत्पात्रीं देतां कीर्ति फार । <br>
स्थलीं स्थलीं मिरवतां थोर । यश प्रकटे नरेंद्रा ॥ २१४ ॥ <br>
भोजन तांबूल सुमन चंदन । वस्त्रें औषध उदकपान । <br>
इतक्यांत विष घालून । द्वेषी प्राण घेतील पैं ॥ २१५ ॥ <br>
येविषयीं सदा सावधान । निद्रेचें असे कीं दृढ स्थान । <br>
रात्रीं करिसी कीं जागरण । सेवकजनांसमवेत ॥ २१६ ॥ <br>
पुण्यवंतास दोषी म्हणती । दुर्बलासी धनिकत्व स्थापिती । <br>
दुरात्म्याचे दोष लपविती । नाहीं रीति ऐशी कीं ॥ २१७ ॥ <br>
धनिक न करिती दान । दरिद्री न करी तीर्थाटन । <br>
त्या दोगांसही सांगोन । हितकार्यीं योजिसी कीं ॥ २१८ ॥ <br>
बाहेर दावून आचार । आंत अवघा अनाचार । <br>
व्यभिचारकर्मे अपार । करिती त्यांसी दंडिसी कीं ॥ २१९ ॥ <br>
माता पिता गुरु टाकून । करुं धांवे तीर्थाटन । <br>
त्यासही राया तूं दंडून । भजनमार्गीं लाविसी कीं ॥ २२० ॥ <br>
बाहेर योगियाचें चिह्न । पाळिती उदर आणि शिश्न । <br>
अग्निहोत्र न घे वेदज्ञ । तरी पठण व्यर्थचि तें ॥ २२१ ॥ <br>
त्याचे ठायीं तुझे मन । न लागे कीं अणुप्रमाण । <br>
एवं सर्वविषयीं सावधान । नृपवर्या अससी कीं ॥ २२२ ॥ <br>
ऐसे हे किंचित्प्रश्न । नारदें पुसिले धर्मालागून । <br>
जनमेजय करी श्रवण । वैशंपायन सांगतसे ॥ २२३ ॥ <br>
हें जो नित्य ऐके पढे । त्यास न पडे कदा सांकडें । <br>
अंती हरिपद जोडे । यश मिळे सर्वदा ॥ २२४ ॥ <br>
पुढें श्रवण कीजे सावधान । एकाहूनि एक अध्याय गोड पूर्ण । <br>
आदर धरोत विचक्षण । ब्रह्मानंदेंकरुनियां ॥ २२५ ॥ <br>
रसिक साहित्यचातुर्यवाणी । ब्रह्मानंदें वदोनी । <br>
श्रीधराची वाग्भवानी । गोंधळ घाली स्वानंदें ॥ २२६ ॥ <br>
त्या रंगामाजी चतुर पंडित । आनंदें डोलतील समस्त । <br>
भक्त मुमुक्षु साधक संत । सुखदुःख समान जयां ॥ २२७ ॥ <br>
जय जय भीमातटविलासा । ब्रह्मानंदा पंढरीशा । <br>
श्रीधरवरदा आदिपुरुषा । अविनाशा दिगंबरा ॥ २२८ ॥ <br>
सुरस पांडवप्रताप ग्रंथ । सभापर्व व्यासभारत । <br>
त्यांतील सारांश यथार्थ । पंचदशाध्यायीं कथियेला ॥ २२९ ॥ <br>
स्वस्ति श्रीपांडवप्रताप ग्रंथ । सभापर्वटीका श्रीधरकृत । <br>
मयसभेची रचना समस्त । नारदनीति कथियेली ॥ २३० ॥ <br>
इति श्रीधरकृत पांडवप्रतापे सभापर्वणि पञ्चदशोऽध्यायः ॥ १५ ॥ <br>
अध्याय पंधरावा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>