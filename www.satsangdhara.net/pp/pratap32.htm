<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap31.htm">मागचा अध्याय</a>
</div>
<div class="nex">
<a href="pratap33.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय बत्तिसावा </p><br>
<p class="hdr3">पांडवांचा अज्ञातवास  </p><br>

<p class="ovi">
श्रीगणेशाय नम: ॥ <br>
जो जगद्‌गुरू आदिपुरुष ॥ आदिमायेचा भर्ता ईश ॥ <br>
ब्रह्मा विष्णू महेश ॥ बाळकें पोटीं निर्मिलीं ॥ १ ॥ <br>
सात्विक राजस तामस ॥ सृष्टिरचना करविली विशेष ॥ <br>
चौर्‍यायशीं लक्ष योनी बहुवस ॥ जीव भोगिती निजकर्में ॥ २ ॥ <br>
पडला अज्ञानांधकार बहुत ॥ न दिसे कांहीं वस्तुजात ॥ <br>
अडखळोन क्षणक्षणां पडत ॥ गर्भगर्तेंत जीव हे ॥ ३ ॥ <br>
काम क्रोध मद मत्सर ॥ हे थोर हिंडती तस्कर ॥ <br>
पुण्यधन सर्वत्र ॥ हिरोन नेती क्षणार्धे ॥ ४ ॥ <br>
ऐसें निबिड तम जाणोन ॥ तों सत्यवतीहृदयरत्‍न ॥ <br>
उगवला सूर्यनारायण ॥ वेदव्यास महाराज ॥ ५ ॥ <br>
निगमकला जाहला विकास ॥ प्राणी प्रवर्तले सत्कर्मास ॥ <br>
सत्क्रियाराहटी निर्दोष ॥ आचरोनि यश पावती ॥ ६ ॥ <br>
कृपाळु तों वेदव्यास ॥ तारावया जडजीवांस ॥ <br>
भारत निर्मिलें सप्तम रस ॥ कीं पंचम वेद सुरस हा ॥ ७ ॥ <br>
व्यासशिष्य वैशंपायन ॥ जैसा देवगुरु परम निपुण ॥ <br>
विराटपर्व दिव्य निरूपण ॥ जनमेजयाप्रति सांगे ॥ ८ ॥ <br>
मागें संपलें अरण्यपर्व ॥ जेथिंच्या रचना सुरस अपूर्व ॥ <br>
येथूनि आतां विराटपर्व ॥ यशदायक परिसिजे ॥ ९ ॥ <br>
जनमेजय म्हणे वैशंपायना ॥ चातुर्यसिंधो गुणसंपन्ना ॥ <br>
विराटनगरीं पंडुनंदनां ॥ वास जाहला कोणेपरी ॥ १० ॥ <br>
दुर्योधन दुर्जन बहुवस ॥ कैसा केला अज्ञातवास ॥ <br>
द्रौपदी सती निर्दोष ॥ गुप्त कैसी राहिली ॥ ११ ॥ <br>
वैशंपायन म्हणे नृपती ॥ तुझा पिता परीक्षिती ॥ <br>
त्याचा पितामह निश्चिती ॥ पंडुपुत्र महाराज ॥ १२ ॥ <br>
अरण्यपर्व संपलें विशेष ॥ तेथें कथा कथिली सुरस ॥ <br>
यमें धरून मृगवेष ॥ अरणीपात्रें पळविली ॥ १३ ॥ <br>
पुढें वटवृक्षीं राहून ॥ पांडवांस जाहला प्रसन्न ॥ <br>
अरणीपात्रें देऊन ॥ वरप्रदान दिधलें  ॥ १४ ॥ <br>
तयावरी पांचही जण ॥ आश्रमा आले पंडुनंदन ॥ <br>
जाहलें जें वर्तमान ॥ सकल ब्राह्मणां निवेदिलें ॥ १५ ॥ <br>
अजातशत्रु धर्मनृपति ॥ बोलता जाहला बंधूंप्रती ॥ <br>
अरण्यवास सत्संगती ॥ द्वादश वर्षें जाहली ॥ १६ ॥ <br>
आतां अज्ञातवास पूर्ण ॥ त्रयोदश वर्ष परम कठिण ॥ <br>
नाम रूप पालटून ॥ कोठें क्रमावें सांगा पां ॥ १७ ॥ <br>
बहुत देश निगूढ स्थाने ॥ गुप्त विवरें रमणीय वने॥<br>
कीं पांचालविराटादि सदनें ॥ गुप्तरुपें सेवावीं ॥ १८ ॥ <br>
मग म्हणे वीर पार्थ ॥ देश राजे आहेत बहुत ॥ <br>
परी अज्ञातवासा प्रस्तुत ॥ विराटगृहीं जाइजे ॥ १९ ॥ <br>
नामें रूपें पालटून ॥ परगृहीं राहणें कठिण ॥ <br>
धर्मात्मा तूं धर्मपरायण ॥ कोणे रीतीं राहसी ॥ २० ॥ <br>
धर्म म्हणे पार्था ऐक ॥ मी आत्मनाम ठेवीन कंक ॥ <br>
अक्षकर्मीं निपुण देख ॥ सभासद होईन मी ॥ २१ ॥ <br>
द्यूतकर्मी परम निपुण ॥ दंतपाश करीं धरून ॥ <br>
स्वगुणें विराट मोहीन ॥ नानायुक्तीं खेळोनियां ॥ २२ ॥ <br>
यावरी भीम बोले अपूर्व ॥ मी म्हणवीन तेथें बल्लव ॥ <br>
सूपशास्त्रीं प्रवीण सर्व ॥ षड्‌रसान्नें निर्मीन मी ॥ २३ ॥ <br>
चतुर्विधान्नें निर्मीन ॥ ज्यांचे सुवासें संपूर्ण ॥ <br>
लाळ घोंटिती देवगण ॥ वसंत भुलोन जातसे ॥ २४ ॥ <br>
गज वृषभ मल्ल दारुण ॥ यांशीं बळें झोंबी घेईन ॥ <br>
विराटाप्रति संतोषवीन ॥ स्वगुणेंकरून धर्मराया ॥ २५ ॥ <br>
यावरी बोले पार्थ वीर ॥ शक्रगृहीं होतों पाच संवत्सर ॥ <br>
तेथें उर्वशी परम चतुर ॥ भोगकामा पातली ॥ २६ ॥ <br>
तीस भोग नेदीं म्हणोन ॥ वदली ते शापवचन ॥ <br>
एक संवत्सर संपूर्ण ॥ नपुंसकत्व पावसी ॥ २७ ॥ <br>
तरी मी बृहन्नटा नाम धरून ॥ अंतःपुरामाजी राहीन ॥ <br>
स्त्रीवेष अवलंबून ॥ मोहीन जाण सुदेष्णा ॥ २८ ॥ <br>
नृत्यगीतभेद शिकवून ॥ सकल स्त्रिया करीन प्रवीण ॥ <br>
आपुलें स्वरूप नाम खूण ॥ अणुमात्र न कथीं मी ॥ २९ ॥ <br>
यावरी नकुल बोले कौतुक ॥ नाम सांगेन मी ग्रंथिक ॥ <br>
अश्वपरीक्षा शिक्षा अनेक ॥ करूनि नृप तोषवीन ॥ ३० ॥ <br>
अश्वव्यथा अंतर्लक्षणें ॥ सर्व चातुर्य मी जाणें ॥ <br>
सहदेव यावरी म्हणे ॥ तंतिपाल नाम माझें ॥ ३१ ॥ <br>
गायी वृषभ महिषी ॥ यांची परीक्षा मी जाणें कैशी ॥ <br>
वर्षती जेणें दुग्धराशी ॥ ते मजपाशीं विद्या असे ॥ ३२ ॥ <br>
द्रौपदी म्हणे मी पुरंधी ॥ नाम सांगेन सैरंध्री ॥ <br>
सुदेष्णेपाशीं अहोरात्रीं ॥ सेवा करीन आदरें ॥ ३३ ॥ <br>
धर्म म्हणे मी तेथ ॥ म्हणवीन पांडवांचा सभासद ॥ <br>
कौंतेय जाहले गुप्त ॥ म्हणोनि आलों तुजपाशी ॥ ३४ ॥ <br>
मग बोले भीमसेन ॥ धर्माचा स्वयंपाकी म्हणवीन ॥ <br>
अर्जुन म्हणे स्त्रीवेष धरून ॥ सखी म्हणवीन द्रौपदीची ॥ ३५ ॥ <br>
नकुल म्हणे ते वेळा ॥ धर्मरायाच्या अश्वशाळा ॥ <br>
त्यांवर होतो नृपाळा ॥ आलो असे तुजपाशी ॥ ३६ ॥ <br>
सहदेव म्हणे जाण ॥ विराटाशी बोलेन वचन ॥ <br>
मी पांडवखिल्लारी पूर्ण ॥ सेवा करीन तुजपाशी ॥ ३७ ॥ <br>
द्रौपदी म्हणे सुदेष्णेपाशीं ॥ म्हणवीन द्रौपदीची दासी ॥ <br>
गुप्त जाहले पांडव वनवासीं ॥ जाहली गति ऐसी आम्हां ॥ ३८ ॥ <br>
ऐसा करूनि विचार ॥ धौम्यास म्हणे युधिष्ठिर ॥ <br>
अरणीपात्रें अग्निहोत्र ॥ घेऊन जावें तुम्हीं आतां ॥ ३९ ॥ <br>
पांचालपुरा जाऊन ॥ रहावें अग्निशुश्रूषा करून ॥ <br>
द्वारकेस इंद्रसेन ॥ रथ आमुचे नेईल ॥ ४० ॥ <br>
सर्वही बोला वचन ॥ पांडव गेले आम्हां टाकून ॥ <br>
कोणे स्थळी राहिले जाऊन ॥ हें न कळे सर्वथा ॥ ४१ ॥ <br>
यावरी महाराज धौम्य ॥ धर्मासी बोले सप्रेम ॥ <br>
नित्य प्रवासकष्ट परम ॥ त्याहून श्रम परगृहीं ॥ ४२ ॥ <br>
राजगृहीं राहणें कठिण ॥ बहुत न करावें संघट्टण ॥ <br>
जैशी अग्निसेवा दुरून ॥ याजक करिती सप्रेम ॥ ४३ ॥ <br>
पांच जण मिळून ॥ द्रौपदीस करा जतन ॥ <br>
समयोचित बोला वचन ॥ जेणें समाधान रायाचें ॥ ४४ ॥ <br>
वेदांचें अंतर पाहतां सम्यक ॥ फुटती जैसे शास्त्रांचे तर्क ॥ <br>
तेविं रायाचें चित्त पाहोनि देख ॥ कार्यभाग करावा ॥ ४५ ॥ <br>
न बैसावें रायासन्मुख ॥ पाठीं न बैसावें देख ॥ <br>
बहुतांसमीप निःशंक ॥ न बैसावें संघट्टणीं ॥ ४६ ॥ <br>
बहुत दूर जाऊनी ॥ न बैसावें रायापासूनी ॥ <br>
क्षणक्षणां न लागावें कानीं ॥ मंत्री मनीं विटतील ॥ ४७ ॥ <br>
वाम अथवा सव्य पाहूनी ॥ अंतरे बैसावें जाऊनी ॥ <br>
राजा वश म्हणोनी ॥ भलती गोष्ट न सांगावी ॥ ४८ ॥ <br>
नृप सर्प कृशान ॥ हे मित्र म्हणों नये जाण ॥ <br>
राव जाहला जरी प्रसन्न ॥ तेंही सुख न मानावें ॥ ४९ ॥ <br>
राये दिधलीं वस्त्रें भूषणें ॥ तींच रायादेखतां लेणें ॥ <br>
आणिकाचीं न मिरवणें ॥ स्तुति न करणें इतरांची ॥ ५० ॥ <br>
तांबूलचर्वण बहुभाषण ॥ क्षणक्षणां न थुंकावें उठोन ॥ <br>
मर्यादेनें बैसावें आटोपून ॥ वीरासन न घालावे ॥ ५१ ॥ <br>
बहुत न घ्यावा आहार ॥ वायु आकर्षावा समग्र ॥ <br>
राजगृहीं निरंतर ॥ कदा वास न करावा ॥ ५२ ॥ <br>
राजपर्यंक राजासन ॥ गज तुरंग सुखासन ॥ <br>
तेथें न करावें आरोहण ॥ मर्यादा पूर्ण धरावी ॥ ५३ ॥ <br>
अंतःपुरीं एकांतीं ॥ बैसले असतो नृपती ॥ <br>
आपण प्रियकर निश्चितीं ॥ म्हणोन तेथें न रिघावें ॥ ५४ ॥ <br>
रायासी न होतां श्रवण ॥ राजस्त्रियेचें आज्ञावचन ॥ <br>
कदा न मानावें जाण ॥ युक्त बोलोनि सारावें ॥ ५५ ॥ <br>
राजस्त्रियेशीं मैत्री ॥ कदा न करावी चतुरीं ॥ <br>
स्त्रियांचे एकांतविचारीं ॥ सर्वथाही न बैसावें ॥ ५६ ॥ <br>
मी विद्यावंत चतुर ॥ ऐसें न बोलावें वारंवार ॥ <br>
प्रत्युत्तर देऊन न्याहार ॥ राजवस्तु न पहावी ॥ ५७ ॥ <br>
बहु भाषण बहु हास्य ॥ कदा न करावें विशेष ॥ <br>
ग्रामनिंदा परदोष ॥ राजश्रवणीं न घालावे ॥ ५८ ॥ <br>
राव वस्त्रें भूषणें लेत ॥ तीं आपण न लेइजे निश्चित ॥ <br>
राजा असे व्यथाभूत ॥ आपण औषध न द्यावें ॥ ५९ ॥ <br>
रायासमोर करिती स्तुती ॥ इतर स्थलीं निंदा वदती ॥ <br>
तें तत्काळ कळे नृपती ॥ मग पावती अपमान ॥ ६० ॥ <br>
एव सर्वार्थीं सुजाण ॥ पांडव तुम्ही पांचही निपुण ॥ <br>
अज्ञातवास करून ॥ मग सवेंच प्रकटावें ॥ ६१ ॥ <br>
हें धौम्य बोलोन सत्वरा ॥ तों गेला पांचालनगरा ॥ <br>
इंद्रसेन रथ घेऊन सत्वरा ॥ द्वारकेप्रति पावला ॥ ६२ ॥ <br>
आश्रमीं होतें जें समस्त ॥ तें ब्राह्मणां वांटिती पंडुसुत ॥ <br>
रात्रीं विप्र जाहले निद्रित ॥ सहाही जाती ते वेळां ॥ ६३ ॥ <br>
निघोन जाती पंचप्राण ॥ कदा नव्हती दृश्यमान ॥ <br>
तैसे पांडव निघाले तेथून ॥ कोणासही न कळतां ॥ ६४ ॥ <br>
धनुष्य घेऊन महामती ॥ तूणीर पृष्ठासी आकर्षिती ॥ <br>
गोधांगुळें घालिती हस्तीं ॥ अंगत्राणें बांधिलीं ॥ ६५ ॥ <br>
कालिंदी ओलांडूनि त्वरें ॥ निघते जाहले दक्षिणतीरें ॥ <br>
आडवाटे गिरिकंदरें ॥ ओलांडिती रात्रींत ॥ ६६ ॥ <br>
चरणचालीं त्वरें जाती ॥ आपुलें राष्ट्र चुकविती ॥ <br>
पांचालदेश निश्चिती ॥ वामहस्तें टाकिला ॥ ६७ ॥ <br>
दशार्णदेश टाकून ॥ शूरसेनदेश चुकवून ॥ <br>
दक्षिणदिशे पाहोन ॥ अपार मार्ग क्रमियेला ॥ ६८ ॥ <br>
दिसती पांचही विवर्ण ॥ रूपें गेलीं पालटून ॥ <br>
जैसे शशिचंडकिरण ॥ अभ्रपटलें झांकले ॥ ६९ ॥ <br>
चिखल माखला अनर्घ्यरत्‍नी ॥ कीं मराळ घोळले धुळींनीं ॥ <br>
तेविं तीं सहाही निघोनी ॥ जाती त्वरेनें रजनींत ॥ ७० ॥ <br>
जिच्या स्वरूपावरूनी ॥ सुरललना टाकिजे ओवाळूनी ॥ <br>
ते द्रुपदराजनंदिनी ॥ चरणचालीं श्रमली हो ॥ ७१ ॥ <br>
म्हणे पांचही तुम्ही सुकुमार ॥ चरणीं चालतां श्रमलां फार ॥ <br>
माझेनें न चालवे पदमात्र ॥ प्राणसंकट जाहले ॥ ७२ ॥ <br>
जेविं शुंडादंडेंकरून ॥ कमल उचली वारण ॥ <br>
तैसें द्रौपदीस स्कंधीं घेऊन ॥ भीम वीर चालिला ॥ ७३ ॥ <br>
विराटनगराजवळी ॥ पांडव आले ते वेळीं ॥ <br>
विशाल शमीवृक्षातळी ॥ स्थिरावले नावेक ॥ ७४ ॥ <br>
शमीस प्रदक्षिणा करून ॥ करिते जाहले तिचें स्तवन ॥ <br>
तुज वंदून रघुनंदन ॥ गेला रावण वधावया ॥ ७५ ॥ <br>
म्हणती शस्त्रें घेऊनि करीं ॥ कैसें प्रवेशावें नगरीं ॥ <br>
लोक तर्क करितील परोपरी ॥ मात देशांतरा जाईल ॥ ७६ ॥ <br>
गांडीव चाप विशाळ ॥ कल्पांतविजेहूनि तेजाळ ॥ <br>
कीं उगवलें सूर्यमंडळ ॥ तैशी प्रभा तयाची ॥ ७७ ॥ <br>
मग पांच चापें पंच तूणीर ॥ तृणपर्णीं गुंडूनि सत्वर ॥ <br>
शमीवरी नकुल वीर ॥ ठेवी दृढ आकर्षूनि ॥ ७८ ॥ <br>
वर्षतांही फार घन ॥ न भिजे अणुप्रमाण ॥ <br>
त्या भोवतें श्मशान ॥ भयंकर पहा हो ॥ ७९ ॥ <br>
पडिलें होतें स्त्रियेचें प्रेत ॥ तें पांडव वृक्षासी बांधित ॥ <br>
भयानक फार दिसत ॥ नये तेथें अन्य कोणी ॥ ८० ॥ <br>
तों उगवला प्रभाकर ॥ गोरक्षक विलोकितीदूर ॥ <br>
जे रक्षणार गायींचे भार ॥ कौतुक पाहती दुरूनी ॥ ८१ ॥ <br>
पांडव चालिले तेथून ॥ पुसती गोरक्षक त्यांलागून ॥ <br>
प्रेत कां बांधिलें नेऊन ॥ भीम वचन बोलत ॥ ८२ ॥ <br>
आमुचा कुलधर्म दुर्धर ॥ वृक्षीं बांधावें कलेवर ॥ <br>
तेथें कोणी जातां सत्वर ॥ जळोन मरेल क्षणार्धें ॥ ८३ ॥ <br>
असो पांडव चालिले तेथून ॥ ओळखावी अंतर्खूण ॥ <br>
नामें ठेविलीं पालटून ॥ नूतनचि दूसरीं ॥ ८४ ॥ <br>
जय जयंत विजय ॥ जयत्सेन जयद्‌बल पाहें ॥ <br>
मालिनी हें नाम निश्चयें ॥ द्रौपदीस ठेविलें ॥ ८५ ॥ <br>
नगरांत प्रवेशले पंडुनंदन ॥ तों देखिलें दुर्गास्थान ॥ <br>
धर्मराज करी स्तवन ॥ जगदंबेचे तेधवां ॥ ८६ ॥ <br>
जय जय दुर्गे भुवनेश्वरी ॥ यशोदागर्भसंभवकुमारी ॥ <br>
इंदिरारमणसहोदरी ॥ नारायणि चंडिकेंबिके ॥ ८७ ॥ <br>
जय जय जगदंबे विश्वकुटुंबिनी ॥ मूलस्फूर्ति प्रणवरूपिणी ॥ <br>
ब्रह्मानंदपददायिनी ॥ चिद्विलासिनी अंबिके तूं ॥ ८८ ॥ <br>
जय जय धराधरकुमारी ॥ सौभाग्यगंगे त्रिपुरसुंदरी ॥ <br>
हेरंबजननी अंतरीं ॥ प्रवेशे तूं आमुचे ॥ ८९ ॥ <br>
भक्तहृदयारविंदभ्रमरी ॥ तुझे कृपाबळें निर्धारीं ॥ <br>
अतिमूढ निगमार्थ विवरी ॥ काव्यरचना करी अद्‌भुत ॥ ९० ॥ <br>
तुझिये कृपावलोकनेंकरून ॥ गर्भांधासी येतील नयन ॥ <br>
पांगुळ करील गमन ॥ दूरपंथें जाऊनी ॥ ९१ ॥ <br>
जन्मादारभ्य जो मुका ॥ होय वाचस्पतिसमान बोलका ॥ <br>
तूं स्वानदसरोवरमराळिका ॥ होशी भाविकां सुप्रसत्र ॥ ९२ ॥ <br>
ब्रह्मानंदे आदिजननी ॥ तव कृपेची नौका करूनी ॥ <br>
दुस्तर भवसिंध उल्लंघूनी ॥ निवृत्तितटा जाइजे ॥ ९३ ॥ <br>
जय जय आदिकुमारिके ॥ जय जय मूलपीठनायिके ॥ <br>
सकलसौभाग्यदायिके ॥ जगदंबिके मूलप्रकृतिये ॥ ९४ ॥ <br>
जय जय भार्गवप्रिय भवानी ॥ भयनाशके भक्तवरदायिनी ॥ <br>
सुभद्राकारिके हिमनगनंदिनी ॥ त्रिपुरसुंदरी महामाये ॥ ९५ ॥ <br>
जय जय आनंदकासारमराळिके ॥ पद्मनयने दुरितवनपावके ॥ <br>
त्रिविधतापभवमोचके ॥ सर्वव्यापके मृडानी ॥ ९६ ॥ <br>
शिवमानसकनकलतिके ॥ जय चातुर्यचंपककलिके ॥ <br>
शुंभनिशुंभदैत्यांतके ॥ निजजनपालके अपर्णें ॥ ९७ ॥ <br>
तव मुखकमलशोभा देखोनी ॥ इंदुबिंब गेलें विरोनी ॥ <br>
ब्रह्मादिदेव बाळे तान्हीं ॥ स्वानंदसदनीं निजविसी ॥ ९८ ॥ <br>
जीव शिव दोन्ही बाळकें ॥ अंबे त्वां निर्मिलीं कौतुकें ॥ <br>
स्वरूप तुझें जीव नोळखे ॥ म्हणोनि पडला आवर्तीं ॥ ९९ ॥ <br>
शिव तुझे स्मरणीं सावचित्त ॥ म्हणोनि तों नित्यमुक्त ॥ <br>
स्वानंदपद हाता येत ॥ तुझे कृपेनें जननिये ॥ १०० ॥ <br>
मेळवून पंचभूतांचा मेळ ॥ त्वां रचिला ब्रह्मांडगोळ ॥ <br>
इच्छा परततां तत्काळ ॥ क्षणें निर्मूल करिसी तूं ॥ १०१ ॥ <br>
अनंत बालादित्यश्रेणी ॥ तव प्रभेमाजी गेल्या लपोनी ॥ <br>
सकलसौभाग्यशुभकल्याणी ॥ रमारमणवरप्रदे ॥ १०२ ॥ <br>
जय शंबररिपुहरवल्लभे ॥ त्रैलोक्य नगरारंभस्तंभे ॥ <br>
आदिमाये आत्मप्रभे ॥ सकलारंभे मूलप्रकृती ॥ १०३ ॥ <br>
जय करुणामृतसरिते ॥ भक्तपालके गुणभरिते ॥ <br>
अनंतब्रह्मांडफलांकिते ॥ आदिमाये अन्नपूर्णे ॥ १०४ ॥ <br>
तूं सच्चिदानंदप्रणवरूपिणी ॥ सकलचराचरव्यापिनी ॥ <br>
सर्गस्थित्यंतकारिणी ॥ भवमोचनी ब्रह्मानंदे ॥ १०५ ॥ <br>
ऐकून धर्माचें स्तवन ॥ दुर्गा जाहली प्रसन्न ॥ <br>
म्हणे तुमचे शत्रू संहारीन ॥ राज्यीं स्थापीन धर्मांतें ॥ १०६ ॥ <br>
तुम्ही वास करा येथ ॥ प्रकटों नेदीं जनांत ॥ <br>
शत्रू क्षय पावती समस्त ॥ सुख अद्‌भुत तुम्हां होय ॥ १०७  ॥ <br>
त्वां जें स्तोत्र केलें पूर्ण ॥ तें जे त्रिकाल करिती पठन ॥ <br>
त्यांचे सर्व काम पुरवीन ॥ सदा रक्षीन अंतर्बाह्य ॥ १०८ ॥ <br>
मग त्यांतून युधिष्ठिर एकला ॥ विराटसभेप्रति चालिला ॥ <br>
वस्त्रांत गुंडाळून ते वेळां ॥ अक्ष घेतले कक्षेसी ॥ १०९ ॥ <br>
अक्ष वैडूर्यसदृश तेजाळ ॥ वरी सुवर्णबिंदु सुढाळ ॥ <br>
कुरुवंशज नृपाळ ॥ विप्रवेषें चालिला ॥ ११० ॥ <br>
विराटें देखिलें दुरून ॥ जेविं मूर्तिमंत चंडकिरण ॥ <br>
शीतळ जैसा रोहिणीरमण ॥ कीं शचीवर उतरला ॥ १११ ॥ <br>
सकल पृथ्वीचा करभार ॥ घेणार वाटे राजेश्वर ॥ <br>
तंव तों येऊन सभेसमोर ॥ आशीर्वाद देत रायातें ॥ ११२ ॥ <br>
विराट बोले स्वस्तिवचन ॥ भस्में आच्छादिला हुताशन ॥ <br>
तैसा विप्रवेष घेऊन ॥ केविं येथें आलासी ॥ ११३ ॥ <br>
धर्म म्हणे आम्ही ब्राह्मण ॥ स्वेच्छे करूं पृथ्वीभ्रमण ॥ <br>
अक्षज्ञानीं मी निपुण ॥ सभासद धर्माचा ॥ ११४ ॥ <br>
पांडवीं केला वनवास ॥ नेणों कोठें जाहले अदृश्य ॥ <br>
ठाव नाहीं आम्हांस ॥ म्हणोनि आलों तुजपाशी ॥ ११५ ॥ <br>
माझें नाव कंक जाण ॥ पीडलों दरिद्रेंकरून ॥ <br>
धर्में आमुचें पालन ॥ केलें बहुत राजेंद्रा ॥ ११६ ॥ <br>
विराट म्हणे मी तूतें प्रसन्न ॥ सर्व राज्य तुजअधीन ॥ <br>
तूं सांगसी तें ऐकेन ॥ मजलागीं माग कांहीं ॥ ११७ ॥ <br>
धर्म म्हणे ते अवसरीं ॥ खेळतो जरी मज आली हारी ॥ <br>
केले पणाचें द्रव्य निर्धारीं ॥ मजपाशीं न मागावें ॥ ११८ ॥ <br>
म्यां जिंकिलें स्वभावें ॥ तरी पणाचें द्रव्य मज द्यावें ॥ <br>
विराट म्हणे अवश्य घ्यावें ॥ भाऊ दिधली तैशीच ॥ ११९ ॥ <br>
राव म्हणे कंकाप्रती ॥ जे तुझे आज्ञेंत न वर्तती ॥ <br>
त्यांस दंड करीन निश्चिती ॥ सत्य वचन जाण हें ॥ १२० ॥ <br>
तुझे आज्ञेंत न वर्तती जे ब्राह्मण ॥ त्यांस बाहेर घालवीन ॥ <br>
उरले क्षत्रिय वैश्य जाण ॥ जरी तुझें वचन मोडिती ॥ १२१ ॥ <br>
तत्काल त्यांस वधीन ॥ तुझें स्वरूप मजसमान ॥ <br>
मग वस्त्रें भूषणें देऊन ॥ राये जवळी बैसविला ॥ १२२ ॥ <br>
यावरी दुर्गेस नमून ॥ भीम चालिला वेष पालटून ॥ <br>
विराटें दूर देखोन ॥ तटस्थ जाहला पाहतां ॥ १२३ ॥ <br>
दिसे पुरूषार्थी बलवंत ॥ भुजाबळे लोटील पर्वत ॥ <br>
सिंह शार्दूल धरूनि जित ॥ एके दावणी बांधील ॥ १२४ ॥ <br>
आजानुबाहु अतिविशाळ ॥ वृषभाक्ष आरक्त तेजाळ ॥ <br>
हांकें गाजवी ब्रह्मांडगोळ ॥ तैसा सबळ दिसतसे ॥ १२५ ॥ <br>
भीम हनुमंत रेवतीरमण ॥ तैसा दिसे बलसंपन्न ॥ <br>
पृथ्वीच्या रायां आकर्षण ॥ क्षणमात्रें करील वाटतें ॥ १२६ ॥ <br>
लाटणी आणि दर्वीपार्क ॥ हातीं धरिले सरळ सुरेख ॥ <br>
कृष्णवसनवेष्टित देख ॥ येतां सन्मुख देखिला ॥ १२७ ॥ <br>
सेवकां सांगे नृपवर ॥ कोण कोठील घ्या समाचार ॥ <br>
दूत धांवती सत्वर ॥ पुसती वृत्तांत तयासी ॥ १२८ ॥ <br>
तों म्हणे मी सूपशास्त्रीं निपुण ॥ बल्लव माझें नाभाभिधान ॥ <br>
सेवक सांगती विराटा येऊन ॥ तों तोही समीप पातला ॥ १२९ ॥ <br>
राव पुसे त्यालागून ॥ दिससी जेविं विधूमाग्न ॥ <br>
उर्वीचें राज्य संपूर्ण ॥ भोगावया योग्य दिससी तूं ॥ १३० ॥ <br>
तों बोले वृकोदर ॥ मी धर्मरायाचा किंकर ॥ <br>
स्वयंपाकी परम चतुर ॥ शाका उत्तम करूं जाणें ॥ १३१ ॥ <br>
माझ्या हातींचें भोजन ॥ राजा धर्म करी जाण ॥ <br>
पांडवीं सेविलें कानन ॥ आलों शरण तुजलागीं ॥ १३२ ॥ <br>
आणीक ऐक नृपती ॥ सिंह शार्दूल मत्तहस्ती ॥ <br>
महामल्ल भद्रजाती ॥ त्यांशीं झोंबी घेईन मी ॥ १३३ ॥ <br>
जो कोणास अनिवार ॥ त्यासी क्षणांत करीन जर्जर ॥ <br>
संतोषोनि नृपवर ॥ वस्त्राभरणें गौरवी ॥ १३४ ॥ <br>
स्वयंपाकी जे सर्व ॥ त्यांत श्रेष्ठ केला बल्लव ॥ <br>
यावरी वेष पालटून अपूर्व ॥ सैरंध्री वेगें पातली ॥ १३५ ॥ <br>
जी सकल स्त्रियांची स्वामिणी ॥ नीलपयोधरतनूची भगिनी ॥ <br>
ती केश मोकळे करूनी ॥ सव्यहस्तें आवरित ॥ १३६ ॥ <br>
एक वस्त्र नेसली मलिन ॥ चालली राजगृहालागून ॥ <br>
धांवती नागरिक जन ॥ स्वरूप तिचें पहावया ॥ १३७ ॥ <br>
सभोंवता चार कोश ॥ फांके अंगींचा सुवास ॥ <br>
इंद्रनीलकुलप्रभेस ॥ उणें आणी निजवर्णें ॥ १३८ ॥ <br>
जिचें वदन पाहतां सुंदर ॥ नृत्य करी पुढें पंचशर ॥ <br>
ती नेसली मलिन वस्त्र ॥ सैरंध्रीवेष धरियेला ॥ १३९ ॥ <br>
जेथें सुदेष्‍णा पट्टराणी ॥ तिकडे जात याज्ञसेनी ॥ <br>
मागें धांवती जनश्रेणी ॥ धणी न पुरे पाहतां ॥ १४० ॥ <br>
गोपुरावरी राजपत्‍नी ॥ क्षुद्रद्वारें पाहे नयनीं ॥ <br>
तों हातीं धरूनि फणी ॥ लावण्यखाणी येतसे ॥ १४१ ॥ <br>
पुढें दासी पाठवून ॥ जवळी आणिली बोलावून ॥ <br>
सकल पृथ्वीची स्वामीण ॥ तीस कोण म्हणून पुसतसे ॥ १४२ ॥ <br>
ती म्हणे मी सैरंध्री ॥ पांडवांची जे पुरंध्री ॥ <br>
दुपदराजकुमारी ॥ तिची सखी जवळील मी ॥ १४३ ॥ <br>
कमलोद्भवतात परमात्मा ॥ त्याची ललना जे सत्यभामा ॥ <br>
तिचा स्नेह बहुत आम्हां- ॥ वर होता जाण पां ॥ १४४ ॥ <br>
तीस मी वारंवार ॥ देत असें बहुत श्रृंगार ॥ <br>
तें देखोन यादवेंद्र ॥ तिशीं बहु प्रीति करी ॥ १४५ ॥ <br>
सुमनांचे अलंकार ॥ पुष्यवस्त्रें सुकुमार ॥ <br>
चंदन लेववूं जाणें विचित्र ॥ अंजनप्रकार नेत्रींचा ॥ १४६ ॥ <br>
मज मागूनि सत्यभामेपाशीं ॥ पांचाळी ठेवी आपणापाशीं ॥ <br>
तीस श्रृंगारीं अहर्निशीं ॥ तेथें विवशीं आड आली ॥ १४७ ॥ <br>
द्यूतीं हारवून पण ॥ पांडवीं सेविलें कानन ॥ <br>
या संवत्सरांत गुप्त होऊन ॥ कोठें गेले कळेना ॥ १४८ ॥ <br>
मी होऊनि अनाथ ॥ तुझे पायांपाशीं आलें त्वरित ॥ <br>
मग सुदेष्णा बोलत ॥ एवढें स्वरूप अद्‌भुत तुझें ॥ १४९ ॥ <br>
मज वाटे मानसीं ॥ देवांगना तुझ्या दासी ॥ <br>
समुद्रवलयांकित पृथ्वीसी ॥ स्वामीण मज वाटतसे ॥ १५० ॥ <br>
तूं सहज बोलतां वदनीं ॥ द्विज झळकती महामणी ॥ <br>
तुज मी ठेवितें सदनीं ॥ परी मनीं भीतसें ॥ १५१ ॥ <br>
विराट जाईल भुलोन ॥ तूं घालिसी त्याजवर मन ॥ <br>
मग मीं द्यावा प्राण ॥ न चले अन्य उपाय ॥ १५२ ॥ <br>
याविषयीं देशील भाषं ॥ तरी तुज पाळोन अवश्य ॥ <br>
सैरंध्री म्हणे परिस ॥ वृत्तांत माझा तूं माये ॥ १५३ ॥ <br>
पांच गंधर्व माझे पती ॥ ते अंतरिक्षीं विचरती ॥ <br>
मज कोणी अभिलाषी पापमती ॥ त्यासी मारितील क्षणार्धें ॥ १५४ ॥ <br>
मज पाहे जो विषम ॥ तों तत्काळ होईल भस्म ॥ <br>
दीपकलिकेप्रति क्षेम ॥ पतंग देऊं शकेना ॥ १५५ ॥ <br>
मी गेलिया प्राण ॥ न करीं कोणाचें चरणक्षालन ॥ <br>
अंगमर्दन उच्छिष्टभोजन ॥ सर्वथाही घडेना ॥ १५६ ॥ <br>
सहवासें बहुत ॥ कळेल माझा वृत्तांत ॥ <br>
पंच गंधर्व समस्त ॥ राहतीमाझे अंतरिक्ष ॥ १५७ ॥ <br>
गंधर्वपांच वेगळे करून ॥ पुरूष मज पित्यासमान ॥ <br>
तरुण ते बंधूसमान ॥ बाळकें जाण धाकुटे ॥ १५८ ॥ <br>
सुदेष्णा म्हणे यावरी ॥ अवश्य राहीं माझे मंदिरीं ॥ <br>
इकडे देवीस नमून झडकरी ॥ वेष पालटी अर्जुन ॥ १५९ ॥ <br>
षंडपण अवलंबूनी ॥ स्त्रीवेष धरी ते क्षणीं ॥ <br>
केश आकर्षून वेणी ॥ लघु कर्णीं कुंडलें ॥ १६० ॥ <br>
तों अकस्मात सभेसमोर ॥ देखे विराट नृपवर ॥ <br>
म्हणे स्त्रीवेष धरून इंद्र ॥ वाटे मज उतरला ॥ १६१ ॥ <br>
रमावर कीं उमावर ॥ तेणें स्त्रीवेष धरिला सुंदर ॥ <br>
सन्मुख देखे नुपवरा ॥ विचारीत तयातें ॥ १६२ ॥ <br>
नांव काय तूं कोण ॥ सांगें सर्व वर्तमान ॥ <br>
श्रीकृष्णसखा तो कृष्ण ॥ म्हणे नाम बृहन्नटा ॥ १६३ ॥ <br>
धर्मरायाचे घरीं ॥ मी होतें अंतःपुरीं ॥ <br>
नृत्य गायन कलाकुसरी ॥ शिकवीं नारींस सर्वही ॥ १६४ ॥ <br>
पांडव गुप्त जाहले वनांतरीं ॥ राहों इच्छीं तुमचे घरीं ॥ <br>
विराट म्हणे उत्तरा कुमारी ॥ आणीक नारी असती पैं ॥ १६५ ॥ <br>
गायन नृत्य कलाकुसरी ॥ शिकवीं राहें अंतःपुरीं ॥ <br>
गौरवून ते अवसरीं ॥ निजमंदिरीं ठेविलें ॥ १६६ ॥ <br>
सहदेव देवीस नमून ॥ निघे वेष पालटून ॥ <br>
विराटें सन्मुख देखोन ॥ तन्मय होऊन पुसतसे ॥ १६७ ॥ <br>
जैसा सुधापानी निर्जर ॥ तैसें तुझें स्वरूप सुंदर ॥ <br>
नाम सांगें पवित्र ॥ होतास कोठें आजवरी ॥ १६८ ॥ <br>
तो बोले ते अवसरीं ॥ मी धर्माचा खिल्लारी ॥ <br>
गोवृषभपरीक्षा करीं ॥ नाम तरी तंतिपाल ॥ १६९ ॥ <br>
दुग्धें स्रवती गायी महिषी ॥ ही विद्या असे मजपाशीं ॥ <br>
शिक्षा लावीन वृषभांसी ॥ रथालागीं जुंपावया ॥ १७० ॥ <br>
खडाण गायी दुभवीन ॥ वाझेंस वत्सें करवीन ॥ <br>
अंतर्व्यथा औषध पूर्ण ॥ सर्व जाणें पशूंचें ॥ १७१ ॥ <br>
पूर्वसमुद्रापासूनि थोर ॥ मर्यादा पश्चिमसागर ॥ <br>
एवढें थोर खिल्लार ॥ धर्मात्मया धर्माचें ॥ १७२ ॥ <br>
द्यूतें हारविला पण ॥ कौरवीं घेतलें हिरोन ॥ <br>
गुप्त जाहले पंडुनंदन ॥ म्हणोन आलों तुजपाशीं ॥ १७३ ॥ <br>
मग वेतन करून पुष्कळ ॥ खिल्लारी ठेविला तंतिपाळ ॥ <br>
मग वेष पालटून नकुळ ॥ देवीस नमून निघाला ॥ १७४ ॥ <br>
विराट सभेसमोर येत ॥ अश्वशाला विलोकित ॥ <br>
विराटें देखिला अकस्मात ॥ म्हणे हा येथें कोण आला ॥ १७५ ॥ <br>
त्यास पाचारी राव ॥ पुसता जाहला नांव ॥ <br>
म्हणे तूं नव्हेस मानव ॥ प्रत्यक्ष देव भाससी ॥ १७६ ॥ <br>
तों म्हणे राया परियेसीं ॥ होतों धर्माचे अश्वशाळेसी ॥ <br>
ग्रंथिक नाम निश्चयेशी ॥ जाण राया सुजाणा ॥ १७७ ॥ <br>
घोडा तों श्यामकर्ण ॥ पुच्छ पिंवळें अंग शुभ्रवर्ण ॥ <br>
प्रवालमण्यासमान ॥ चार्‍ही खुर जयाचे ॥ १७८ ॥ <br>
आरक्तरेखानयन ॥ श्यामवर्ण श्यामकर्ण ॥ <br>
दांडी अयाळ जैसें सुवर्ण ॥ गति ज्याची तिहीं लोकीं ॥ १७९ ॥ <br>
क्षीरसागराहूनि निघाले ॥ कीं चंद्रकिरणें घडिले ॥ <br>
सूर्यलोकाहून उतरले ॥ कीं धुतले जाह्नवींत ॥ १८० ॥ <br>
शुद्ध रजताचे धवल ॥ कीं नवनीताचे गोल ॥ <br>
ते श्यामकर्ण बहुसाल ॥ पाळिले म्यां धर्माचे ॥ १८१ ॥ <br>
सप्तद्वीपींचे तुरंग भले ॥ नवखंडींचे तेजागळे ॥ <br>
छप्पन्न देशींचे वेगळे ॥ लक्षणें मीं सर्व जाणें ॥ १८२ ॥ <br>
बहात्तर खोडी तत्त्वतां ॥ जाणें तुरंगांच्या सर्व व्यथा ॥ <br>
औषथप्रकार नृपनाथा ॥ सर्व ठाउके मजलागीं ॥ १८३ ॥ <br>
संतोषोनि नृपनाथ ॥ वेतन केलें बहुत ॥ <br>
अश्वशाळे ठेवित ॥ ग्रंथिक परम निपुण तों ॥ १८४ ॥ <br>
पणाचें द्रव्य अपार ॥ कंकास देत नृपवर ॥ <br>
चौघां बंधूंतें युधिष्ठिर ॥ वाटून देत गुप्तरूपें ॥ १८५ ॥ <br>
भक्ष्य भोज्य षड्रसान्नें ॥ भीम देत चौघांकारणें ॥ <br>
अंतरीं वर्तती ऐकपणें ॥ बाहेर ओळख न देती ॥ १८६ ॥ <br>
ऐसे लोटले चार मास ॥ विराटघरीं बहु संतोष ॥ <br>
एकदा मल्ल बहुवस ॥ देशोदेशींचे पातले ॥ १८७ ॥ <br>
त्यांत मुख्य जीमूतमल्ल ॥ तेणें झोंबी घेऊनि सकळ ॥ <br>
सहस्त्र एक सबळ ॥ मल्ल जिंकिले विराटसभे ॥ १८८ ॥ <br>
जीमूतें मर्दिलें सकळ मल्ला ॥ राये बल्लव बोलाविला ॥ <br>
तों क्षण न लागतां आला ॥ हांकें भरिला मंडप ॥ १८९ ॥ <br>
देखोन जीमूतवारण ॥ बल्लव धांवे पंचानन ॥ <br>
हस्तें हस्त धरून ॥ झडती घेती परस्परें ॥ १९० ॥ <br>
वर्मकळा दडपिती सकळ ॥ हाके गाजविती ब्रह्मांडगोळ ॥ <br>
चार घटिका तुंबळ ॥ मल्लयुद्ध जाहलें ॥ १९१ ॥ <br>
भीमे जीमूत चरणीं धरिला ॥ शतवेळां भोवंडिला ॥ <br>
आपटूनि मारिला ॥ प्राणा मुकला तत्काळ ॥ १९२ ॥ <br>
संतोषोनि विराटराव ॥ बल्लवास देत बहुत गौरव ॥ <br>
स्त्रिया विलोकिती सर्व ॥ बल अद्‌भुत तयाचें ॥ १९३ ॥ <br>
सिंह व्याघ भद्रजाती ॥ आणून बल्लवाशीं भिडविती ॥ <br>
त्यांस आपटूनि क्षितीं ॥ मारूनि टाकी क्षणमात्रें ॥ १९४ ॥ <br>
यावरी एकांतीं राव बैसत ॥ नारींचें नृत्य गायन समस्त ॥ <br>
बृहन्नटा कौशल्य दावित ॥ विद्या कैशी शिकविली ते ॥ १९५ ॥ <br>
लास्य आणि तांडव ॥ दाविती नृत्याचे भाव ॥ <br>
भावगायन ऐकतां अपूर्व ॥ शक्र तटस्थ होय पैं ॥ १९६ ॥ <br>
राग उपराग भार्यांसहित ॥ मूर्छनांही शरीर कंपित ॥ <br>
जें गायन ऐकतां तटस्थ ॥ शेष आणि शशिमृग ॥ १९७ ॥ <br>
राव ऐकतां तोषला फार ॥ बृहन्नटा गौरविली अपार ॥ <br>
वस्त्रें आणि अलंकार ॥ अमोलिक दिधलीं पैं ॥ १९८ ॥ <br>
यावरी अश्व आणून समस्त ॥ ग्रंथिक परीक्षा दावित ॥ <br>
पाहतां तुरंगमाचें नृत्य ॥ लोक तटस्थ जाहले ॥ १९९ ॥ <br>
वन सांडूनि मागें ॥ तुरंग पळवी वेगें ॥ <br>
चक्राकार वामसव्यभागें ॥ फेरितां दृष्टि ठरेना ॥ २०० ॥ <br>
संतोषोनि भूपालक ॥ गौरविला तों ग्रंथिक ॥ <br>
खिल्लारांचे कौतुक ॥ तंतिपाळें दाखविलें ॥ २०१ ॥ <br>
म्हैसे वृषभ समस्त ॥ रायापुढें झुंजवित ॥ <br>
वस्त्रें भूषणें बहुत ॥ राव देत तंतिपाळा ॥ २०२ ॥ <br>
पांचालीस तें देखोन समस्त ॥ मनांत वाटे खेद बहुत ॥ <br>
हा हा कर्म कैसें पंडुसुत ॥ सेवा करिती परगृहीं ॥ २०३ ॥ <br>
पृथ्वीचे राजे शरण ॥ ज्यांपुढें उभे कर जोडून ॥ <br>
ते येथें सेवक होऊन ॥ नीच कर्म आरंभिती ॥ २०४ ॥ <br>
ऐसें क्रमितां पांडवांस ॥ पूर्ण झाले दहा मास ॥ <br>
द्रौपदी निशिदिवस ॥ सुदेष्णेतें श्रृंगारी ॥ २०५ ॥ <br>
सुदेष्णेचा बंधु कीचक ॥ महाचांडाल हिंसक ॥ <br>
तों सेनापति देख ॥ विराटें करून ठेविला ॥ २०६ ॥ <br>
सुदेष्णेच्या गृहांत ॥ कीचक आला अकस्मात ॥ <br>
पांचालीसी पाहून काममोहित ॥ भगिनीतें विचारी ॥ २०७ ॥ <br>
कोण हे सुंदर नारी ॥ मज वाटे प्रमदांत ईश्वरी ॥ <br>
लक्ष्मी किंवा गौरी ॥ कीं शारदेची उपमा जे ॥ २०८ ॥ <br>
सुदेष्णेस म्हणे ते क्षणीं ॥ हे करीं माझी राणी ॥ <br>
इच्या स्वरूपावरूनी ॥ ओवाळीन प्राण हे ॥ २०९ ॥ <br>
सेवेयोग्य सुंदरी ॥ हे नव्हे निर्धारीं ॥ <br>
पांचालराजकुमारी ॥ गेली झडकरी स्वस्थाना ॥ २१० ॥ <br>
मग द्रौपदीचे मंदिरांत ॥ कीचक येऊनि बोलत ॥ <br>
हें वैभव तुझें समस्त ॥ मी दास होईन तुझा ॥ २११ ॥ <br>
तूं इंदिरेची प्रतिमा ॥ रंभा उर्वशी तिलोत्तमा ॥ <br>
तुझ्या दासी आम्हां ॥ ऐसें वाटे अंतरीं ॥ २१२ ॥ <br>
कामानळें तापलों थोर ॥ तव समागमें सुरतसागर ॥ <br>
मेघ वर्षे शिरीं धार ॥ मी शीतळ होईन ॥ २१३ ॥ <br>
मृगांकवदने कुरंगनेत्री ॥ तुज न विसंबें अहोरात्रीं ॥ <br>
सकल स्त्रिया निर्धारीं ॥ तुझ्या दासी म्हणवीन ॥ २१४ ॥ <br>
माझ्या स्त्रिया तुझ्या दासी ॥ करीन जाण लावण्यराशी ॥ <br>
जिंकून सकल रायांसी ॥ पुढें उभे करीन ॥ २१५ ॥ <br>
तूं सौंदर्यजाळें पसरून ॥ माझा धरिला मानसमीन ॥ <br>
तुझे मुखकमलीं माझें मन ॥ मिलिंद होऊनि गुंजत ॥ २१६ ॥ <br>
तूं चातुर्यसरोवरमराळिका ॥ कीं लावण्यचंपककलिका ॥ <br>
सकलकामिनींची नायिका ॥ अभय देई मजलागीं ॥ २१७ ॥ <br>
यावरी पंडुराजस्नुषा ॥ तीक्ष्ण गोष्टी बोलेल कैशा ॥ <br>
स्वस्थ करूनि मानसा ॥ पंडितीं श्रवण करावें ॥ २१८ ॥ <br>
पांडवप्रताप ग्रंथ ॥ विराटपर्व परमाद्‌भुत ॥ <br>
ग्रंथकर्ता सत्यवतीसुत ॥ लेखक जाहला गजानन ॥ २१९ ॥ <br>
पुढिले अध्यायीं सुंदर ॥ रस उचंबळेल अपार ॥ <br>
श्रीधरमुखें रुक्मिणीवर ॥ ब्रह्मानंदें बोलवील ॥ २२० ॥ <br>
सुरस पांडवपताप ग्रंथ ॥ विराटपर्व व्यासभारत ॥ <br>
त्यांतील सारांश यथार्थ ॥ बत्तिसाव्यांत कथियेला ॥ २२१ ॥ <br>
स्वस्ति श्रीपांडव्रपताप ग्रंथ ॥ विराटपर्वटीका श्रीधरकृत ॥ <br>
पांडव विराटगृहीं जात ॥ कीचकभाषण द्रौपदीशीं ॥ २२२ ॥ <br>
ति श्रीधरकृतपांडवप्रतापे विराटपर्वणि द्वात्रिंशोऽध्यायः ॥ ३२ ॥ <br>
अध्याय बत्तिसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
