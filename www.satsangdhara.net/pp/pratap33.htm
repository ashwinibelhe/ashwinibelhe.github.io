<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap32.htm">मागचा अध्याय</a>
</div>
<div class="nex">
<a href="pratap34.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय तेहतिसावा </p><br>
<p class="hdr3">दुष्ट कीचकाचा वध  </p><br>

<p class="ovi">
श्रीगणेशाय नम: ॥ <br>
अग्निसंभूत याज्ञसेनी ॥ जी साक्षात्‌ अवतरली भवानी ॥ <br>
कीचक बोलिला पापखाणी ॥ प्रतिवचन त्यास देत ॥ १ ॥ <br>
मी कदा तुज योग्य नाहीं ॥ पडूं नको व्यर्थं प्रवाहीं ॥ <br>
परदाराभिलाषें पाहीं ॥ प्राणें जाशी दुरात्म्या ॥ २ ॥ <br>
परांगना परधन ॥ येथें रमे ज्याचें मन ॥ <br>
तों सर्वांचा द्वेषी पूर्ण ॥ आलें मरण जवळी त्या ॥ ३ ॥ <br>
मी दासी नव्हें निर्धार ॥ माझे पंच गंधर्व भ्रतार ॥ <br>
माझा अभिलाष धरी जो पामर ॥ त्यास ते मारिती क्षणार्धे ॥ ४ ॥ <br>
टाकूनियां स्वधर्मपथ ॥ आडमार्गें चालसी यथार्थ ॥ <br>
तरी समीप आला अनर्थ ॥ कीचका तुज निर्धारे ॥ ५ ॥ <br>
ज्या गोष्टीने अनर्थ थोर ॥ होय स्वकुलाचा संहार ॥ <br>
ऐशिया विचारीं चतुर ॥ सहसाही न प्रवर्तती ॥ ६ ॥ <br>
समर्थाशी विरोध करिती ॥ आपुलें कल्याण चिंतिती ॥ <br>
ते अपायनदींत बुडती ॥ न काढी कोणी तयांतें ॥ ७ ॥ <br>
याकरितां विचार करीं ॥ परतोन जाई स्वमंदिरीं ॥ <br>
तों सूतपुत्र यावरी ॥ कीचक बोले दुरात्मा ॥ ८ ॥ <br>
मी खवळलिया जाण ॥ नाटोपें कोणा प्रलयाग्न ॥ <br>
सकल राजे मजअधीन ॥ मी करीन तेंच होय ॥ ९ ॥ <br>
विराटही मजअधीन ॥ माझेनें त्यासी राज्यासन ॥ <br>
एकशत पांच पूर्ण ॥ बंधु माझे पाठिराखे ॥ १० ॥ <br>
भीम आणि हनुमंत ॥ मी जिंकीन एके क्षणांत ॥ <br>
तुझे पंच गंधर्व दावीं त्वरित ॥ मारून टाकीन क्षणार्धें ॥ ११ ॥ <br>
द्रौपदी म्हणे सिंहकन्यका ॥ कैशी प्राप्त होईल जंबुका ॥ <br>
राजहंसविभाग देखा ॥ काग कैसा नेईल ॥ १२ ॥ <br>
दीपास आलिंगितां पतंग ॥ तत्काल होय प्राणभंग ॥ <br>
मज स्पर्शतां सवेग ॥ तेचि गति तुज साच ॥ १३ ॥ <br>
माझा करितां अभिलाष ॥ होईल तुझा प्राणनाश ॥ <br>
शाहणा होई जाई घरास ॥ उभा न राहें क्षणभरी ॥ १४ ॥ <br>
गंगा पूरें भरतां तुंबळ ॥ परपारा केविं जाय बाळ ॥ <br>
गगनींचें सूर्यमंडळ ॥ मानवाहातीं न चढेचि ॥ १५ ॥ <br>
रत्‍नराशि पडली थोर ॥ म्हणोनि भरी खदिरांगार ॥ <br>
कीं हा नीलरत्‍नांचा हार ॥ म्हणोनि विखार धंरू नको ॥ १६ ॥ <br>
महाविष भक्षून ॥ प्रचीत पहावया इच्छी कोण ॥ <br>
ब्रह्मद्रोहेंकरून ॥ कोण कल्याण पावला ॥ १७ ॥ <br>
माझा अभिलाष धरितां चित्तीं ॥ तेचि होईल तुज गती ॥ <br>
ऐसें ऐकतां तों मंदमती ॥ सुदेष्णेच्या गृहा गेला ॥ १८ ॥ <br>
तिला म्हणे सैरंध्रीसी ॥ बोधून पाठवीं मजपाशीं ॥ <br>
नाहीं तरी मी प्राणासी ॥ त्यागीन आतां जाण पां ॥ १९ ॥ <br>
मग सुदेष्णा बोले वचन ॥ मी तिजहातीं पाठवित्यें अन्न ॥ <br>
तूं तिजला आकळून ॥ बळेंचि भोगीं कीचका ॥ २० ॥ <br>
कीचक गेला मंदिरासी ॥ सवेंच प्राप्त जाहली निशी ॥ <br>
बोलावून सैरंध्रीसी ॥ म्हणे अन्न नेईं कीचका ॥ २१ ॥ <br>
कीचकास हें अन्न देई ॥ सुरा उत्तम घेऊन येई ॥ <br>
येरी म्हणे सहसाही ॥ मी न जाई त्या स्थाना ॥ २२ ॥ <br>
महादुरात्मा कीचक ॥ मी न पाहें त्याचें मुख ॥ <br>
मज स्पर्शतां तों मूर्ख ॥ भस्म होईल जाण पां ॥ २३ ॥ <br>
अतिसहवासेंकरून ॥ माझें ठाउकें आहे तुज लक्षण ॥ <br>
आणिका हातीं दे पाठवून ॥ मजकारणें योग्य नव्हे ॥ २४ ॥ <br>
येरी म्हणे मी पाठविल्यावरी ॥ तों सहसा तुज कांहीं न करी ॥ <br>
परम खेद मानून सैरंध्री ॥ निघत अन्न घेउनी ॥ २५ ॥ <br>
नयनीं वाहती अधुधारा ॥ हंसगती जात पांडवदारा ॥ <br>
म्हणे श्रीकृष्णा यादवेंद्रा ॥ परम संकटीं रक्षीं तूं ॥ २६ ॥ <br>
मी सत्य पतिव्रता पूर्ण ॥ श्रीकृष्णभजनीं असेल मन ॥ <br>
तरी त्याची शक्ति होउनि क्षीण ॥ मज दुर्जन नातळे ॥ २७ ॥ <br>
वाटेनें जातां सत्वर ॥ द्रौपदी वदे सूर्यस्तोत्र ॥ <br>
म्हणे हे भास्कर दिनकर ॥ रक्षी मज तूं आतां ॥ २८ ॥ <br>
सकलनेत्रप्रकाशका ॥ अंबरचूडामणे त्रैलोक्यदीपका ॥ <br>
दिनकरा तरणी तमांतका ॥ सर्वव्यापका दिनमणे ॥ २९ ॥ <br>
जाणोनि द्रौपदीचे मानस ॥ सूर्ये पाठविला एक राक्षस ॥ <br>
तों रक्षित द्रौपदीस ॥ गुसरूपें चालिला ॥ ३० ॥ <br>
द्रौपदी येतो कीचक ॥ उभा ठाकला हास्यमुख ॥ <br>
म्हणे हें भाग्य तुझें सकळिक ॥ होई स्वामिणी सर्वस्वें ॥ ३१ ॥ <br>
येरी म्हणे उत्तम सुरा ॥ सुदेष्णेनें मागितली सत्वरा ॥ <br>
कीचक म्हणे त्या अवसरा ॥ आणिका हातीं पाठवितों ॥ ३२ ॥ <br>
ऐसें बोलून सव्यहस्तीं ॥ धरिली द्रौपदी महासती ॥ <br>
म्हणे भुललास पापमती ॥ व्यभिचारिणी मी नव्हें ॥ ३३ ॥ <br>
द्रौपदीनें आसुडिला हस्त ॥ करें लोटिला कीचक तेथ ॥ <br>
रक्षकराक्षसें अकस्मात ॥ पाडिला गुप्त धरेवरी ॥ ३४ ॥ <br>
वृक्ष उन्मळोनि पडिला ॥ तैसा उताणा आपटला ॥ <br>
तेथून धांवत द्रुपदबाळा ॥ राजसभेसी यातली ॥ ३५ ॥ <br>
राजा आणि कंक ॥ बैसले प्रधान सभानायक ॥ <br>
तंव मागून कीचक ॥ धांवत सभे पातला ॥ ३६ ॥ <br>
केशीं धरून उन्मत्त ॥ दौपदीस मारिली लात ॥ <br>
तों राक्षस होता जो गुप्त ॥ तेणें कीचक धुमसिला ॥ ३७ ॥ <br>
गुसरूपें लत्ताप्रहार ॥ कीचकास दिधले अपार ॥ <br>
भूमीवरी पाडिला दुराचार ॥ भोंवंडी नेत्र मूर्छेनें ॥ ३८ ॥ <br>
तेव्हां सभेस होता वुकोदर ॥ रागें दशनी रगडिला अधर ॥ <br>
खदिरांगारासम केले नेत्र ॥ भोंवयां गांठी घातली ॥ ३९ ॥ <br>
उठोनियां भीमसेन ॥ कीचकाचा घेऊं पाहे प्राण ॥ <br>
तों धर्में भ्रूसंकेत दावून ॥ म्हणे नव्हे वेळ ही ॥ ४० ॥ <br>
दिवस उरले किंचित ॥ प्रकट होईल लोकांत ॥ <br>
ऐसें जाणोनि स्वस्थ ॥ भीम बैसला उगाचि ॥ ४१ ॥ <br>
अंकुशें आकर्षिला वारण ॥ कीं उदकें शांतविजे हुताशन ॥ <br>
कीं महाभुजंग बळेंकरून ॥ आकर्षी जैसा मंत्रवादी ॥ ४२ ॥ <br>
अन्योक्तीने धर्म बोलत ॥ इंधन होईल तुज बहुत ॥ <br>
वृक्ष तोडूं पाहसी येथ ॥ नव्हे उचित ये स्थळीं ॥ ४३ ॥ <br>
तरी एकीकडे जाऊन ॥ करीं सावकाश वृक्षखंडन ॥ <br>
चितेमाजी घालून ॥ भस्म करीं मनेच्छा ॥ ४४ ॥ <br>
उत्तम वृक्ष रखूनी ॥ कंटकतरु तोडावे मुळींहूनी ॥ <br>
वृश्चिक निघतां सदनीं ॥ पादरक्षेनें ताडिजे ॥ ४५ ॥ <br>
दृष्टीं पडतां दंदशूक ॥ आधीं ठेचावे त्याचें मुख ॥ <br>
रक्षावे जीव सात्विक ॥ सांगणें बहुत नलगेची ॥ ४६ ॥ <br>
इकडे द्रुपदराजकुमारी ॥ नेत्रीं अश्रू येती खेद करी ॥ <br>
माझे गंधर्व असतां अंबरीं ॥ सूतपुत्रें मज मारिलें ॥ ४७ ॥ <br>
पंच गंधर्व महामती ॥ काय हें निर्वाण पाहती ॥ <br>
त्यांच्या क्रोधाची शांती ॥ कैसी जाहली एकसरें ॥ ४८ ॥ <br>
काय जाहला त्यांचा पुरुषार्थ ॥ न जाणती एवढा अनर्थ ॥ <br>
राया तूं कैसा आहेस पहात ॥ अद्‌भुत अन्याया या वेळे ॥ ४९ ॥ <br>
न्यायान्यायनिवाडा न करी ॥ तरी तों राजा नव्हे निर्धारीं ॥ <br>
विराटा तुझे सभेभीतरीं ॥ धर्म नाहींच वाटतें ॥ ५० ॥ <br>
तुम्ही म्हणविता सभासद ॥ दृष्टीं देखतां हा अनर्थ ॥ <br>
लोक द्रौपदीस स्तवित ॥ म्हणती सत्य बोलतेसी ॥ ५१ ॥ <br>
कीचक परम चांडाळ ॥ हा राज्य बुडवील सकळ ॥ <br>
याचे भिडेनें भूपाळ ॥ सर्वथा कांहीं बोलेना ॥ ५२ ॥ <br>
येणें वासना धरिली विपरीत ॥ तरी जवळी यास आला मृत्य ॥ <br>
ऐसें सरस्वती भविष्य सांगत ॥ जनमुखेंकरूनियां ॥ ५३ ॥ <br>
कंक म्हणे सैरंध्रीप्रती ॥ पंच गंधर्व तुझे पती ॥ <br>
संकटीं मोठे पडिले असती ॥ यास्तव न येती धांवोनि ॥ ५४ ॥ <br>
न्याय अन्याय निर्धार ॥ अवलोकित जगदीश्वर ॥ <br>
कर्ता हर्ता सूत्रधार ॥ तों करील साच तेंचि ॥ ५५ ॥ <br>
ईश्वर आहे जयवंत ॥ तों क्षणांत करील विपरीत ॥ <br>
तूं मदिराप्रति जाईं त्वरित ॥ सुदेष्णेपाशीं सांग हें ॥ ५६ ॥ <br>
विपरीत कर्माची गती ॥ समर्थ महाव्यसनीं पडती ॥ <br>
न्याय अन्याय न लक्षिती ॥ विपरीत गति कालाची ॥ ५७ ॥ <br>
तुझे पतींचा कोण समय ॥ हें तूं सैरंध्री नेणसी काय ॥ <br>
कालप्रतीक्षा करिती पाहें ॥ वरारोहे गंधर्व तुझे ॥ ५८ ॥ <br>
तूं रडतेस दुःखेंकरून ॥ तेणें मत्स्यराज्यांत होईल विघ्न ॥ <br>
असो सैरंध्री तेधून ॥ मदिराप्रति प्रवेशली ॥ ५९ ॥ <br>
मुक्तकेशा आरक्तनेत्री ॥ श्वासोच्छास टाकी वक्त्रीं ॥ <br>
सुदेष्णा म्हणे चारुगात्री ॥ कां रडसी वरारोहे ॥ ६० ॥ <br>
सैरंध्री सांगे वर्तमान ॥ सुदेष्णा म्हणे ऐक वचन ॥ <br>
कीचकास मी दंड करीन ॥ न धरीं अन्य मनीं तूं ॥ ६१ ॥ <br>
द्रौपदी म्हणे त्यास मारणार ॥ वेगळेच असती साचार ॥ <br>
अर्कसुताचें पहावया मंदिर ॥ जाईल क्षण न लागतां ॥ ६२ ॥ <br>
मग द्रुपदबाळा गृहीं जाऊन ॥ करिती जाहली सचैल स्वान ॥ <br>
चांडाळ स्पर्शला म्हणोन ॥ श्रीकृष्णनामजप करी ॥ ६३ ॥ <br>
सर्व प्रायश्चित्तांस कारण ॥ श्रीहरीचे नामस्मरण ॥ <br>
यावरी रजनींत उठोन ॥ द्रौपदी जाय गुप्तरूपें ॥ ६४ ॥ <br>
जे प्रत्यक्ष भवानी ॥ कीचकवध इच्छी मनीं ॥ <br>
भीमाजवळी येऊनी ॥ एकांतीं सांगे निजगुज ॥ ६५ ॥ <br>
झोंप लागली तुम्हां कैशी ॥ ऊठ महावीरा काय पाहसी ॥ <br>
माझी दुर्दशा सभेसी ॥ केली कैसी दुर्जनें ॥ ६६ ॥ <br>
कष्ट भोगिले अमित ॥ सर्वांस कारण कपटद्यूत ॥ <br>
खेळून राज्य हरविलें समस्त ॥ म्हणोन कंक सेवा करी ॥ ६७ ॥ <br>
व्यास नारदादि विदुर ॥ यांहीं शिकविले बहु प्रकार ॥ <br>
ते अवघे विसरोनि युधिष्ठिर ॥ द्यूत खेळोनि बुडविलें ॥ ६८ ॥ <br>
पृथ्वीचे राजे कर जोडून ॥ धर्माचें करिती स्तवन ॥ <br>
तों पराचें भक्षून अन्न ॥ अतिदीन दिसताहे ॥ ६९ ॥ <br>
हरिश्चंद्र पृथ्वीपति सत्य ॥ परी डोंबाघरीं सेवा करित ॥ <br>
तैसाच धर्म खेळोन द्यूत ॥ सेवा येथें करीतसे ॥ ७० ॥ <br>
जो धर्म मयसभेसी ॥ बैसे वेष्टितमहर्षी ॥ <br>
गजस्कंधी बैसोनि जयापाशीं ॥ भाट वर्णिती पृथ्वीचे ॥ ७१ ॥ <br>
दहा सहस्त्र संन्यासी ॥ सुखें राहिले धर्मापाशीं ॥ <br>
धर्माश्रयें महर्षी ॥ कुटुंबांसह राहिले ॥ ७२ ॥ <br>
सदा घरीं अन्नसत्र ॥ लक्षावधि जेविती विप्र ॥ <br>
ज्या अन्नसुवासें अमर ॥ लाळ घोंटिती जेवावया ॥ ७३ ॥ <br>
तोच हा धर्म येथ ॥ कंका कंका ये त्वरित ॥ <br>
म्हणोनि विराटराव बोलावित ॥ खेळो द्यूत पोटभरी ॥ ७४ ॥ <br>
केरळदेशींचा नृपती ॥ राजसूययज्ञीं आला भेटीप्रती ॥ <br>
रत्‍नजडित उपानह हातीं ॥ आणोनि पुढें ठेविल्या ॥ ७५ ॥ <br>
एकीं हिर्‍यांच्या पादुका आणोनी ॥ स्वहस्तें लेवविल्या धर्मचरणीं ॥ <br>
तों धर्मराज परसदनीं ॥ पाहतें मी दीनाऐसा ॥ ७६ ॥ <br>
तैसाच तूं महाराज भीम ॥ अंतकाहून थोर पराक्रम ॥ <br>
हिडिंब बक अधम ॥ न लागतां क्षण मर्दिले ॥ ७७ ॥ <br>
पर्वत भुजाबळें लोटोनी ॥ समान करिशील हे धरणी ॥ <br>
तों तूं विराटाचे सदनी ॥ स्वयंपाकी जाहलासी ॥ ७८ ॥ <br>
ऐसा तूं महामती ॥ तुज सभेस नेऊन भ्याडविती ॥ <br>
सकल स्त्रिया हांसती ॥ मी खेद चित्तीं पावत्ये ॥ ७९ ॥ <br>
खांडववन देऊन सत्वर ॥ तृप्त केला वैश्वानर ॥ <br>
शरपंथें निर्जर ॥ केले जर्जर समरांगणीं ॥ ८० ॥ <br>
तों हा बृहत्रटा होऊन ॥ स्त्रियांस शिकवी नर्तन ॥ <br>
गोधन अश्वपालन ॥ नकुल सहदेव करिताती ॥ ८१ ॥ <br>
श्रीरंगाची मी भगिनी ॥ पांचालनृपतीची प्रियनंदिनी ॥ <br>
पांडवसिंहांची पत्‍नी ॥ स्नुषा पंडुनुपाची ॥ ८२ ॥ <br>
ते मी विराटसभेंत ॥ कीचकाची साहिली लात ॥ <br>
माझा न जाहला देहपात ॥ कासया व्यर्थ वांचलें ॥ ८३ ॥ <br>
विलाप करितां द्रुपदपुत्री ॥ अश्रू आले भीमाचे नेत्रीं ॥ <br>
म्हणे चतुर्वक्त्रा संसारीं ॥ व्यर्थ कासया घातलें ॥ ८४ ॥ <br>
जळो माझ्या भुजांचे बळ ॥ जळो गदा गांडीव सबळ ॥ <br>
ईश्वरी क्षोभचि केवळ ॥ आम्हांवरी जाहला ॥ ८५ ॥ <br>
ईश्वर जाहलिया पाठिमोरा ॥ नसतीं विघ्ने येती घरा ॥ <br>
महारत्‍ने होती गारा ॥ कोणी पुसेना तयांतें ॥ ८६ ॥ <br>
आपुलें द्रव्य लोकांवरी ॥ बुडोन जाय न लाभे करीं ॥ <br>
ज्याचें घ्यावें तों द्वारीं ॥ बैसे आण घालोनि ॥ ८७ ॥ <br>
वैरियांकरीं सांपडे वर्म ॥ अवदशेनें बुडे धर्म ॥ <br>
विशेष वाढे क्रोध काम ॥ तरी देवक्षोभ जाणिजे ॥ ८८ ॥ <br>
आपुले जे कां शत्रू पूर्ण ॥ ज्यांस आपण गांजिलें दारुण ॥ <br>
अडल्या धरणें त्यांचे चरण ॥ तरी देवक्षोभ जाणिजे ॥ ८९ ॥ <br>
लाभाकारणें निघे उदिमास ॥ तों हानीच होय दिवसेंदिवस ॥ <br>
पूज्यस्थानीं अपमान विशेष ॥ तरी देवक्षोभ जाणिजे ॥ ९० ॥ <br>
सुहृद आप्त द्वेष करिती ॥ नसते व्यवहार येऊन पडती ॥ <br>
सदा तळमळ वाटे चित्तीं ॥ तरी देवक्षोभ जाणिजे ॥ ९१ ॥ <br>
आपुलें राज्य संपत्ति धन ॥ शत्रु भोगूं पाहे आपण ॥ <br>
शरीर पीडे व्याधीविण ॥ तरी क्षोभ देवाचा ॥ ९२ ॥ <br>
विद्या जवळ बहुत असे ॥ परी तया कोणी न पुसे ॥ <br>
बोलों जातां मति भ्रंशे ॥ तरी देवक्षोभ जाणावा ॥ ९३ ॥ <br>
वृद्धपणीं ये दरिद्र ॥ स्त्री मृत्यु पावे जाती नेत्र ॥ <br>
हेळसिती सुना पुत्र ॥ तरी देवक्षोभ जाणावा ॥ ९४ ॥ <br>
असो द्रौपदीस म्हणे भीमसेन ॥ कीचकास आजचि मारीन ॥ <br>
मृद्‌घटवत्‌ करीन चूर्ण ॥ पाहें आतां मृगाक्षी ॥ ९५ ॥ <br>
तुज तेव्हां मारिली लात ॥ तेव्हांच करितों निःपात ॥ <br>
परि धर्में दाविला भ्रूसंकेत ॥ प्रकट होऊं म्हणोनी ॥ ९६ ॥ <br>
कौरवीं राज्य हारिलें समस्त ॥ तें दुःख वाटे किंचित ॥ <br>
परी तुज कीचकें मारिली लात ॥ तेणें हृदय उन्मळतें ॥ ९७ ॥ <br>
हे नीलोत्पलदलवर्णे ॥ हरिमध्ये सुहास्यवदने ॥ <br>
पंचदशदिन कुरंगनयने ॥ आतां उरले असती पैं ॥ ९८ ॥ <br>
खेद न करीं सहसाही ॥ द्रौपदी भीमें धरली हदयीं ॥ <br>
तिचे नेत्रोदकें ते समयीं ॥ अंग भिजले भीमाचें ॥ ९९ ॥ <br>
भीम म्हणे न करीं शोक ॥ क्षणांत मारितों कीचक ॥ <br>
चित्रशाळा सुरेख ॥ रात्रीं शून्य असते पैं ॥ १०० ॥ <br>
मी तये शाळेत जाऊन ॥ गुप्तरूपें करितों शयन ॥ <br>
कीचकास सांग जाऊन ॥ चित्रशाळे येइजे ॥ १०१ ॥ <br>
तुझा माझा समागम ॥ तेथें होईल मोठा संभ्रम ॥ <br>
जाण माझा हाच नेम ॥ एकटा येई अंधारीं ॥ १०२ ॥ <br>
ऐकोन भीमाचें वचन ॥ द्रौपदी बोले हास्यवदन ॥ <br>
तुम्हीं आधीं सत्वर जाऊन ॥ तेथें शयन करावें ॥ १०३ ॥ <br>
मग उठून लावण्यसुंदरी ॥ सहज आलीं बाहेरी ॥ <br>
तों कीचक ते अवसरीं ॥ सन्मुख येऊन बोलत ॥ १०४ ॥ <br>
म्हणे मजपासून अंतर ॥ सैरंध्री पडलें साचार ॥ <br>
तुज म्यां केला लत्ताप्रहार ॥ अपराध क्षमा करीं पैं ॥ १०५ ॥ <br>
मी तुझा शरणागत पाहीं ॥ एकदां अंगसंग तुझा देई ॥ <br>
हें राज्य माझेंच सर्वही ॥ विराट काय मशक पैं ॥ १०६ ॥ <br>
कौरव आणि पांडव ॥ क्षण न लागतां मारीन सर्व ॥ <br>
हस्तनापुरींची राणीव ॥ तुजसहित करीन मी ॥ १०७ ॥ <br>
द्रौपदी म्हणे कीचकास ॥ तूं कळों नेदीं कोणास ॥ <br>
रावराणिवेस रहस्य ॥ कळों नेदीं तत्वतां ॥ १०८ ॥ <br>
अंधारांत येईं गुप्त ॥ गंधर्वांस न कळवी मात ॥ <br>
मी जाऊन चित्रशाळेंत ॥ निद्रा करितें अंधारीं ॥ १०९ ॥ <br>
तूं न धरीं दुजयाची चाड ॥ तेथें तुझें पुरेल कोड ॥ <br>
भोगिशी सुख उदंड ॥ सांडोन भीड सर्वही ॥ ११० ॥ <br>
तों सैरंध्रीशीं एकांत ॥ कीचकें मांडिलासे बहुत ॥ <br>
हें जाणोन विराटें त्वरित ॥ कीचकास बोलाविले ॥ १११ ॥ <br>
कीचक जाऊन करी वंदन ॥ म्हणे बोलाविलें कोण कारण ॥ <br>
विराट म्हणे अपशकुन ॥ नगरीं बहुत होताती ॥ ११२ ॥ <br>
दुष्टस्वप्न देखती नरनारी ॥ शिवा बोभाती अहोरात्रीं ॥ <br>
दिवसा दुर्गभिंतीवरी ॥ शब्द करिती दिवाभीतें ॥ ११३ ॥ <br>
धरणी क्षणक्षणां कांपत ॥ निद्रित नारी ओसणत ॥ <br>
अहाहा झाला थोर घात ॥ प्रेतें पसरलीं चहूंकडे ॥ ११४ ॥ <br>
तुज शनैश्चर जन्मस्थ ॥ मज बारावा कठिण बहुत ॥ <br>
तुज अथवा मज मृत्य ॥ सांगती पंडित जाणते ॥ ११५ ॥ <br>
तुज मागणें हेंचि यथार्थ ॥ सोडीं सैरंध्रीची मात ॥ <br>
तिचे पांच गंधर्व गुप्त ॥ करितील घात क्षणार्धें ॥ ११६ ॥ <br>
तरी सैरंध्रीशीं एकांत ॥ करितां होईल तुझा घात ॥ <br>
माझें वचन यथार्थ ॥ कीचका मानीं एवढें ॥ ११७ ॥ <br>
हे केवळ आहे कृत्या ॥ कलहकल्लोलघोरसरिता ॥ <br>
शक्रारिजनकें नेतां सीता ॥ पावला घाता समूल ॥ ११८ ॥ <br>
कीचक म्हणे रावणें ॥ दश मस्तक दिले सीतेकारणें ॥ <br>
मी सैरंध्रीस एक देणें ॥ परम उचित हें असे ॥ ११९ ॥ <br>
जाईल तरी जाओ प्राण ॥ परि मी न सोडीं तिजलागून ॥ <br>
तिचें माझें वचन ॥ एकांतीं दृढ जाहलें ॥ १२० ॥ <br>
विराट म्हणे तूं कामातुर ॥ भय लजा सोडिली समग्र ॥ <br>
यावरी कीचक सत्वर ॥ निजमंदिराप्रति गेला ॥ १२१ ॥ <br>
यावरी तों श्रृंगार ॥ अवघा वेळ करी पामर ॥ <br>
दिव्य वस्त्रें दिव्यालंकार ॥ सुगंधे शरीर चचिंलें ॥ १२२ ॥ <br>
मरण जवळी आलें असे ॥ बहुत सुंदर कीचक दिसे ॥ <br>
जातेसमयीं प्रकाशे ॥ दीप जैसा बहुतचि ॥ १२३ ॥ <br>
कीचक उतावीळ मनीं ॥ तेव्हां प्राप्त होईल रजनी ॥ <br>
म्हणे नष्टा वासरमणी ॥ अस्ताचला न जासी ॥ १२४ ॥ <br>
श्रृंगार करितां बहुवस ॥ सहजचि मावळला दिवस ॥ <br>
मध्यरात्र होतां तामस ॥ एकलाचि चालिला ॥ १२५ ॥ <br>
इकडे चित्रशाळेंत ॥ भीमसेन निजलासे गुप्त ॥ <br>
कीचकाची वाट पाहत ॥ तंव तों तेथें पातला ॥ १२६ ॥ <br>
शून्य अवघें नर्तनागार ॥ पडला असे अंधकार ॥ <br>
हळू हळू कीचक पामर ॥ चांचपीत जवळी आला ॥ १२७ ॥ <br>
कीचक कामें व्यापला जाण ॥ क्रोधें संतप्त भीमसेन ॥ <br>
कौंतेय तों केवळ पंचाननॅ ॥ कीचक वारण तेथें आला ॥ १२८ ॥ <br>
कीचक बोले मंजुळ ॥ सैरंध्री तूं धन्य वेल्हाळ ॥ <br>
तुजलागीं मी उताविळ ॥ सर्व सांडोन पातलों ॥ १२९ ॥ <br>
दास दासी बहुत मंदिरे ॥ तुजला सिद्धकेलीं सुकुमारे ॥ <br>
दिव्यालंकार दिव्य चीरे ॥ सिद्धकरून ठेविलीं ॥ १३० ॥ <br>
प्रथम देईं येथें भोग ॥ मग मंदिरा जाऊं सवेग ॥ <br>
तूं मज वरिलिया मग ॥ भय नसे कोणाचें ॥ १३१ ॥ <br>
तुझे पंच गंधर्वांचा निःपात ॥ करून टाकीन क्षणांत ॥ <br>
म्यां श्रृंगार केला बहुत ॥ अंधारांत दिसेना ॥ १३२ ॥ <br>
माझें सौंदर्य देखोन ॥ सकल स्त्रिया करिती स्तवन ॥ <br>
तूं न बोलसी एकही वचन ॥ कठिण मन कैसें तुझें ॥ १३३ ॥ <br>
तूं न बोलसी जरी वचन ॥ तरी मी देईन आपुला प्राण ॥ <br>
हें शरीर ओवाळून ॥ तुजवरून टाकीन मी ॥ १३४ ॥ <br>
मग हळूच बोले भीमसेन ॥ जवळी येई दे आलिंगन ॥ <br>
कीचक तें ऐकोन ॥ अंग स्पर्शत हळूहळू ॥ १३५ ॥ <br>
भीमे धरिला तयाचा हस्त ॥ भूमीवरी बळें आपटित ॥ <br>
कीचक म्हणे सैरंध्री घात ॥ करूं इच्छिसी माझा तूं ॥ १३६ ॥ <br>
भीम म्हणे तत्काळ ॥ घे संधीचे भोगफळ ॥ <br>
कीचक म्हणे हा पुरुष सबळ ॥ गंधर्वचि पातला ॥ १३७ ॥ <br>
मग मल्लयुद्ध अद्‌भुत ॥ जाहलें दोन घटिका तेथ ॥ <br>
पर्वत पर्वतावरी आदळत ॥ तैसे ताडिती एकमेकां ॥ १३८ ॥ <br>
करचरण मोडूं पाहती ॥ मुष्टिप्रहार निष्टुर देती ॥ <br>
पृष्ठभागीं गुडघे हाणिती ॥ मोडूं इच्छिती मध्यभाग ॥ १३९ ॥ <br>
सुग्रीव आणि वाली ॥ तैसे भिडती तये वेळीं ॥ <br>
कीचकही परम बळी ॥ हिडिंबबकांसारिखा ॥ १४० ॥ <br>
मग भीमे बळेंकरून ॥ भूमीवरी पालथा पाडून ॥ <br>
ग्रीवा चरण धरून ॥ मध्यभागीं मोडिला ॥ १४१ ॥ <br>
कीचकें घोर घोष करून ॥ तत्काल तेथें सोडिला प्राण ॥ <br>
भीमे करचरण मोडून ॥ पोटांत त्याच्या खोंविले ॥ १४२ ॥ <br>
शिर मोडून ते अवसरीं ॥ तेंही खोंविलें तयाचे उदरीं ॥ <br>
ज्वाला करून झडकरी ॥ पांचाळीस दावित ॥ १४३ ॥ <br>
मग भीम गेला तेथून ॥ चित्रशाळेबाहेर येऊन ॥ <br>
रक्षकांप्रति वचन ॥ सैरंध्री तेव्हां बोलत ॥ १४४ ॥ <br>
म्हणे उठा उठा सकळिक ॥ गंधर्वीं मारिला कीचक ॥ <br>
चुडिया घेऊनि सवेग ॥ पाहते जाहले तेधवां ॥ १४५ ॥ <br>
तों देखिली मांसाची मोट ॥ सेवकीं नगरांत केला बोभाट ॥ <br>
एकशत पांच सदट ॥ बंधू धांवले कीचकाचे ॥ १४६ ॥ <br>
कीचकाकारणें रडती समग्र ॥ जाहला एकचि हाहाकार ॥ <br>
विराट सुदेष्णा सत्वर ॥ गजबजून धांवलीं ॥ १४७ ॥ <br>
कीचकस्त्रिया बहुत ॥ धांवती महाशब्द करित ॥ <br>
सैरंध्रीपायीं यथार्थ ॥ कीचक मारिला गंधर्वी ॥ १४८ ॥ <br>
तों स्तंभाआड सैरंध्री ॥ कीचकीं देखिली ते अवसरीं ॥ <br>
केशी धरोनि झडकरी ॥ ओढिली बळें तेधवां ॥ १४९ ॥ <br>
म्हणती इच्या पायीं मृत्य ॥ कीचकास जाहला सत्य ॥ <br>
तरी हीस घालावे अग्नींत ॥ कीचकाचे समागमे ॥ १५० ॥ <br>
ऐसें बोलून समस्त ॥ द्रौपदी आणि कीचकप्रेत ॥ <br>
दोघांसही उचलूनि त्वरित ॥ नेते जाहले चिताभूमीं ॥ १५१ ॥ <br>
द्रौपदी आक्रोशें रडत ॥ घाबरी चहूंकडे पाहत ॥ <br>
म्हणे हे कृष्ण द्वारकानाथ ॥ कोठें गेलास या वेळे ॥ १५२ ॥ <br>
जय जयंत विजय ॥ जयत्सेन जयद्‌बल हो आर्य ॥ <br>
धांवा वेगें पाहतां काय ॥ मला नेलें कीचकांनीं ॥ १५३ ॥ <br>
तुम्ही पांच असतां शिरीं ॥ गांजिलें मज सूतपुत्रीं ॥ <br>
ते करुणाशब्द श्रोत्रीं ॥ बल्लवें ऐकिले तेधवां ॥ १५४ ॥ <br>
इतक्यांत रूप पालटोन ॥ गेला नगरदुर्ग उडून ॥ <br>
चिताभूमि ओलांडून ॥ हाके गगन गाजविलें ॥ १५५ ॥ <br>
महाविटप वृक्ष ते वेळां ॥ भीमें उपटून करीं घेतला ॥ <br>
कीं कालदंड उभारिला ॥ संहारावया विश्वातें ॥ १५६ ॥ <br>
भीमाचे अंगवातेंकरून ॥ महावृक्ष पडती उन्मळोन ॥ <br>
पक्ष्यांऐसे उडोन ॥ गगनीं गेले तेधवां ॥ १५७ ॥ <br>
तेणें उचंबळले समुद्रजल ॥ हेलावला ब्रह्मांडगोल ॥ <br>
पाताळी फणिपालँ ॥ म्हणती कल्पांत मांडला ॥ १५८ ॥ <br>
अचाट भीमाची आरोळी ॥ बैसली मेघांची दातखिळी ॥ <br>
तों कीचकीं चिता पाजळिली ॥ ज्वालामार्ली चेतविला ॥ १५९ ॥ <br>
तों कीचकीं देखिला दुरोन ॥ येत महावृक्ष घेऊन ॥ <br>
म्हणती आला रे धांवोन ॥ सैरंध्रीचा गंधर्व ॥ १६० ॥ <br>
एक म्हणती उचला सैरंध्री ॥ वेगें टाका अग्नीमाझारी ॥ <br>
अवघे कीचक दुराचारी ॥ ओढिती तेव्हां तियेतें ॥ १६१ ॥ <br>
एक म्हणती टाका उचलून ॥ गंधर्व काय करील येऊन ॥ <br>
तों प्रलयहांक मारून ॥ भीमसेन पातला ॥ १६२ ॥ <br>
देखतां भीम भयानक ॥ पळों लागले सर्व कीचक ॥ <br>
तों वृक्षघायें सकळिक ॥ एकदांच संहारिले ॥ १६३ ॥ <br>
मृत्तिकेचे घट फुटले ॥ कीं मत्कुण एकदांच रगडिले ॥ <br>
एकशत पांच आगळे ॥ संहारिले क्षणार्धें ॥ १६४ ॥ <br>
द्रौपदीस म्हणे वृकोदर ॥ तूं नगरांत जाई सत्वर ॥ <br>
मग तेथूनि कुंतीकुमार ॥ गु्प्तरूपें चालिला ॥ १६५ ॥ <br>
नगरदुर्ग उडोन ॥ स्वस्थानीं बैसला जाऊन ॥ <br>
पूर्वस्वरूप धरून ॥ बाहेर येऊन पुसतसे ॥ १६६ ॥ <br>
म्हणे वर्तमान काय जाहलें ॥ कोणीं हे कीचक मारिले ॥ <br>
तों सैरंध्री ते वेळे ॥ स्वस्थानासी पातली ॥ १६७ ॥ <br>
रायास सांगती दूत ॥ कीचक मारिले समस्त ॥ <br>
सैरंध्री आली घरांत ॥ भयभीत नगर जाहले ॥ १६८ ॥ <br>
हे कैंची आणून ठेविली ॥ इशीं कोणीं न करावी बोली ॥ <br>
इची दृष्टि नव्हे भली ॥ संहारील सकल जनांतें ॥ १६९ ॥ <br>
इकडे रायें सेवक धाडून ॥ अवघे कीचक एकत्र करून ॥ <br>
एके चितेंत घालून ॥ केले दहन एकदांची ॥ १७० ॥ <br>
क्रियाकर्म समस्त ॥ राये करविलें यथोक्त ॥ <br>
विराट येऊन मंदिरांत ॥ सुदेष्णेप्रति सांगतसे ॥ १७१ ॥ <br>
सैरंध्रीस निरोप देई ॥ इचें काम नसेच कांहीं ॥ <br>
हे कोठील कैंची काई ॥ कलहकारिणी ठेविली ॥ १७२ ॥ <br>
हे असतो येथें साचार ॥ न राहेच आमुचें नगर ॥ <br>
नगरलोक नारी नर ॥ इचें नाम घेऊं भिती ॥ १७३ ॥ <br>
इकडे श्रीरंगाची भगिनी ॥ सचैल स्नान करी ते क्षणीं ॥ <br>
स्वस्थ मानस करूनी ॥ ध्यान धरी श्रीहरीचें ॥ १७४ ॥ <br>
जपे श्रीकृष्णनाममाला ॥ शीतळ जाहली द्रुपदबाळा ॥ <br>
पंचगंधर्वांचें ते वेळां ॥ स्तवन करी द्रौपदी ॥ १७५ ॥ <br>
मग अंतर्गहीं जाऊन ॥ घेत बृहन्नटेचे दर्शन ॥ <br>
सकल राजकुमारी येऊन ॥ म्हणती धन्य सैरंध्री ॥ १७६ ॥ <br>
कीचकांहातींची सुटोन ॥ माये आलीस परतोन ॥ <br>
बृहन्नटा बोले हांसोन ॥ थोर कल्याण जाहलें ॥ १७७ ॥ <br>
बृहन्नटेस म्हणे सैरंध्री ॥ शिकवूनियां राजकुमारी ॥ <br>
सुखी आहेस अंतःपुरीं ॥ चिंता सर्व सोडोनियां ॥ १७८ ॥ <br>
सुदेष्णा म्हणे सैरंध्रीबाई ॥ तूं आतांच येथून जाईं ॥ <br>
पुरुषमात्र सर्वही ॥ भिती तुज देखतां ॥ १७९ ॥ <br>
सैरंध्री म्हणे तेरा दिवस ॥ क्षमा कीजे आम्हांस ॥ <br>
माझे भ्रतार पांच पुरुष ॥ कल्याण तुमचें चिंतिती ॥ १८० ॥ <br>
तुम्हांवर उपकार करून ॥ मग आम्ही जाऊं येथून ॥ <br>
स्वस्थ करोनियां मन ॥ सुखें तुम्हीं असावें ॥ १८१ ॥ <br>
कीचक मारिले सकळी ॥ हे देशोदेशीं मात गेली ॥ <br>
इकडे दुर्योधनें ते वेळीं ॥ हेर धाडिले पृथ्वींत ॥ १८२ ॥ <br>
म्हणे अवनी धुंडावी सकळ ॥ पर्वत वन कठिनस्थळ ॥ <br>
पांडव धुंडोनि एक वेळ ॥ ओळखोनि सोडावे ॥ १८३ ॥ <br>
सप्तद्वीपें नवखंडें ॥ छ्प्पन्न देश पाहोनि निवाडें ॥ <br>
कठिण विवरे पर्वतकडे ॥ शोधून दूत परतती ॥ १८४ ॥ <br>
सुयोधनास सांगती हेर ॥ माग न लागे अणुमात्र ॥ <br>
शोधिलें पांचालनगर ॥ धौम्य पुरोहित तेथें असे ॥ १८५ ॥ <br>
पांडवांचे पांच पुत्र पाहीं ॥ ते आहेत पांचालगृहीं ॥ <br>
सुभद्रा सौभद्र सर्वही ॥ द्वारकेस आहेत ॥ १८६ ॥ <br>
पांडवांचा समाचार ॥ कोठें न लागे अणुमात्र ॥ <br>
परि विराटनगरीं थोर ॥ अद्‌भुत एक वर्तलें ॥ १८७ ॥ <br>
एकशत पांच आगळे ॥ कीचक गंधर्वी मारिले ॥ <br>
ऐसें ऐकतां ते वेळे ॥ मन दचकलें दुर्योधनाचे ॥ १८८ ॥ <br>
अंग जाहलें सत्त्वहीन ॥ तंव बोलिला वीर कर्ण ॥ <br>
दुसरे हेर पाठवून ॥ समाचार आणावा ॥ १८९ ॥ <br>
गंधर्व कोठील कोण ॥ कीचक मारिले काय कारण ॥ <br>
जीमूतमल्ल टाकिला मारून ॥ तों कोण ओळखावा ॥ १९० ॥ <br>
पाणवठां समाचार ॥ कळे ग्रामांतील समग्र ॥ <br>
एक म्हणती निर्धार ॥ पांडव नाशातें पावले ॥ १९१ ॥ <br>
तों द्रोण सांगे पंडुनंदन ॥ श्रीकृष्णभक्तिपरायण ॥ <br>
संकट किंवा मरण ॥ कल्पांतींही न पावती ॥ १९२ ॥ <br>
भीष्म म्हणे धर्मराज ॥ सोमवंशविजयध्वज ॥ <br>
अजातशत्रु तेजःपुंज ॥ जयवंत सर्वां ठायीं ॥ १९३ ॥ <br>
जेथें वसत असेल धर्म ॥ धर्म तेथें आनंद परम ॥ <br>
आनंद तेथें आराम ॥ पावती जन सर्वही ॥ १९४ ॥ <br>
जन तेथें जगदीश्वर ॥ जगदीश्वर तेथें भक्त समग्र ॥ <br>
भक्त तेथें परमानंद थोर ॥ वसतसे नेमेंशीं ॥ १९५ ॥ <br>
आनंद तेथें विचार ॥ विचार तेथें सच्छास्त्र ॥ <br>
सच्छास्त्र तेथें समग्र ॥ संतमंडळी असेल ॥ १९६ ॥ <br>
संत तेथें अद्वयसुख ॥ सुख तेथें दया अधिक ॥ <br>
दया असे तेथे देख ॥ समाधान वसतसे ॥ १९७ ॥ <br>
समाधान तेथे निजबोध ॥ बोध तेथे अभेद ॥ <br>
अभेद तेथे ब्रह्मानंद ॥ निजखूण जाणिजे ॥ १९८ ॥ <br>
गंगातनय वरिष्ठ ॥ जो विवेकरत्‍नांचा मुकुट ॥ <br>
कीं स्वानंदाचा लोट ॥ सोमवंशी लोटला ॥ १९९ ॥ <br>
पांडवांचें निवासस्थळ ॥ तीं लक्षणें वर्णीत निर्मळ ॥ <br>
दुर्योधन दुष्ट केवळ ॥ ऐकेन तटस्थ राहिला ॥ २०० ॥ <br>
आतां रसाळ कथा पूर्ण ॥ दक्षिण उत्तर गोग्रहण ॥ <br>
तों सुरस रस गहन ॥ कर्णपात्रीं घेइंजे ॥ २०१ ॥ <br>
पांडवपालका पांडुरंगा ॥ पुंडलीकहृदयारविंदभॄंगा ॥ <br>
ब्रह्मानंदा निःसंगा ॥ अजा अव्यया जगद्‌गुरो ॥ २०२ ॥ <br>
श्रीनिवासा श्रीधरवरदा ॥ ब्रह्मांडनायका ब्रह्मानंदा ॥ <br>
सुहास्यवदना स्वानंदकंदा ॥ सुरस कथा वदवीं पुढें ॥ २०३ ॥ <br>
स्वस्ति श्रीपांडवप्रताप ग्रंथ ॥ विराटपर्व व्यासभारत ॥ <br>
त्यांतील सारांश यथार्थ ॥ तेहतिसाव्यांत कथियेला ॥ २०४ ॥ <br>
इति श्रीधरकृतपांडवप्रतापे विराटपर्वणि त्रयस्त्रिंशोऽध्याय ॥ ३३ ॥  <br>
अध्याय तेहतिसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>