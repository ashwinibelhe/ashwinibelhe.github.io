<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap16.htm">मागचा अध्याय</a>
</div>
<div class="nex">
<a href="pratap18.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सतरावा </p><br>
<p class="hdr3">राजसूय यज्ञ </p><br>

<p class="ovi">
॥ श्रीगणेशायनमः ॥ <br>
श्रीकृष्णकृपेनें पांडव समर्थ । अक्षय्य भांडारें अक्षय्य रथ । <br>
गांडीव चाप अक्षय्य सत्य । अक्षय्य तूणीर सर्वदा ॥ १ ॥ <br>
त्यावरी मयासुरें उचित । सभा दिधली अत्यदभुत । <br>
जरासंध मारिला बलोन्मत्त । तो पुरुषार्थ ठसावला ॥ २ ॥ <br>
बावीस सहस्त्र राजे सोडविले । आपलेसे करुनि स्थापिले । <br>
धर्में यावरी काय केलें । आज्ञापिले चौघे बंधु ॥ ३ ॥ <br>
उत्तर दिशेसी जाय अर्जुन । सवें दलभार घेऊन । <br>
प्रतापकल्लोळ संपूर्ण । उचंबळत ब्रह्मांडभरी ॥ ४ ॥ <br>
कोणी राजे युद्ध करिती । सवेंच मागुती शरण येती । <br>
एक पहिलेच मित्र भूपती । जरासंधाचे बंदींचे ॥ ५ ॥ <br>
देशोदेशींचा झाडा पूर्ण । घेत चालिला श्वेतवाहन । <br>
समूहनामें राजा जिंकोन । अपार धन घेतलें ॥ ६ ॥ <br>
त्याचा समागमें घेतला भार । पुढें देखिलें प्राग्ज्योतिष नगर । <br>
नरकपुत्र भगदत्त वीर । तीन दिवसांत जिंकिला ॥ ७ ॥ <br>
कुंतलींचा राजा बृहत । त्यासही जिंकी वीर पार्थ । <br>
तो पद्मराग रत्‍नें ओपित । शतकोटि पांडवांतें ॥ ८ ॥ <br>
सेनविदनामें महारथ । सुनाभ सुवर्चस बहुत । <br>
पर्वतवासी हे समस्त । मार्गघ्न तस्कर जिंकिले ॥ ९ ॥ <br>
हिमाचल ओलांडोनि समस्त । पुढे जिंकीत चालिला पार्थ । <br>
धन रत्‍नें सुवर्णपर्वत । असंख्य येत करभार ॥ १० ॥ <br>
पुरुषखंड हाटकदेश । गोरकपर्वत सुवर्ण विशेष । <br>
मानससरोवरीं अतिप्रकाश । रत्‍नखाणी देखिल्या ॥ ११ ॥ <br>
जेथींचा पाट वाहे शुद्ध । तेचि जाणिजे सरयू प्रसिद्ध । <br>
संख्या एक अर्बुद । हस्ती भरिले सुरत्‍नें ॥ १२ ॥ <br>
गंधर्वदेश जिंकून । नाना दुर्गस्थानें कठिण । <br>
जेथें नाहीं मनुष्यांचें गमन । तेथें अर्जुन पावला ॥ १३ ॥ <br>
ज्या ज्या देशीं धन घेतलें । त्याचें हातीं शक्रप्रस्था पाठविलें । <br>
अश्व रथ गज भरिले । पावते केले धर्मातें ॥ १४ ॥ <br>
एवं उत्तरदिशा जिंकून । अपार वस्तुसामग्री घेऊन । <br>
धर्मराजापुढें आणून । पार्थ वीर समर्पी ॥ १५ ॥ <br>
भांडारें भरलीं संपूर्ण । नगरांत न मावे धन । <br>
मग शक्रप्रस्थाबाहेर नेऊन । धनराशी ठेविल्या ॥ १६ ॥ <br>
पूर्वदिशेसी भीमसेन । देश जिंकीत चालिला संपूर्ण । <br>
पांचालपुरा येऊन । नगराबाहेर राहिला ॥ १७ ॥ <br>
द्रुपद प्रेमें धांवला । वृकोदरास भेटला । <br>
अपार करभार दिधला । सवें चालिला साह्यातें ॥ १८ ॥ <br>
गंडकी ओलांडून जात । विदेह भेटला मिथिलानाथ । <br>
पुढें सुशर्मा जिंकित । अपार भेटत नृपती पैं ॥ १९ ॥ <br>
धन देऊन पुष्कळ । आदरें भेटला शिशुपाल । <br>
तेरा दिवस सहदल । भीमसेन राहिला ॥ २० ॥ <br>
बृहदबल कोसलपति सबल । जिंकीत जात म्लेच्छमंडल । <br>
ते धन देऊनि पुष्कळ । पाय वंदिती भीमाचे ॥ २१ ॥ <br>
पर्वतवासी येत तस्कर । वस्त्रें ललामें देती अपार । <br>
नाना शस्त्रजातींचे संभार । अलंकार विचित्र पैं ॥ २२ ॥ <br>
मलयागर कृष्णागर चंदन । केशर कस्तुरी जवादी पूर्ण । <br>
पोतास पाच कचोरे सुगंध जाण । अपार देती भीमातें ॥ २३ ॥ <br>
पुर्वदिशा सर्व जिंकून । अपार संपत्तिपर्वत घेऊन । <br>
धर्मास भेटला भीमसेन । आनंदें गगन पूर्ण जाहलें ॥ २४ ॥ <br>
दक्षिणेस दक्षिणा घ्यावया निश्चित । सहदेव पाठविला माद्रीसुत । <br>
पृतना घेऊन असंख्यात । जाता जाहला बलाब्धि ॥ २५ ॥ <br>
शूरसेनास जिंकून । दंतवक्त्रासी आलिंगून । <br>
कुंतिभोजें भेटोन । अपार धन दिधले ॥ २६ ॥ <br>
मत्स्य सुकुमार सुमित्र । युद्धीं जिंकोन पटच्चर । <br>
रत्‍नधनराशी अपार । अर्पिते जाहले सहदेवा ॥ २७ ॥ <br>
भोजकटकनगरीं जाण । रुक्मिया झुंजला द्वयदिन । <br>
मग दासत्व अंगीकारुन । पुजासंभार समर्पी ॥ २८ ॥ <br>
बहुत देश जिंकित सहदेव । धाकें भेटती सर्वही राव । <br>
किष्किंधा वेढी बलार्णव । युद्ध असंभाव्य जाहलें ॥ २९ ॥ <br>
मैंद द्विविद वानर । केशधरणीं युद्ध अपार । <br>
जालिया मग वालीनें भांडार । फोडोनि द्रव्य दिधलें ॥ ३० ॥ <br>
शुक्रबृहस्पतीऐशीं तेजाळ । रत्‍नमुक्तें दिधलीं पुष्कळ । <br>
पुढें माहिष्मती पुरी सबळ । नीळ राज्य करी तेथें ॥ ३१ ॥ <br>
जो दुसरा शक्र म्हणवित । वह्नि जयाचा जामात । <br>
तया नगरप्रदेशीं दलासमवेत । येता जाहला सहदेव ॥ ३२ ॥ <br>
तों अग्नि क्षोभला अकस्मात । सहदेवाचें दल जाळित । <br>
अश्व गज वीर रथ । हव्यवाट जाळितसे ॥ ३३ ॥ <br>
संकटीं पडला पंडुकुमार । म्हणे दूर राहिला श्रीकरधर । <br>
सव्यसाची विद्यासमुद्र । वृकोदर दुरावला ॥ ३४ ॥ <br>
नसे दलभार किंचित । कृशान आम्हांसी झुंजत । <br>
वैश्वानर होय शांत । ऐसा प्रकार समजेना ॥ ३५ ॥ <br>
महिष्मती नगरीं तत्वतां । चहूंवर्णांच्या योषिता । <br>
जारकर्मी परम रता । विधिनिषेध नसेचि ॥ ३६ ॥ <br>
राजा नील याग करित । फुंकितां कष्टले बहुत । <br>
परि न पेटेचि पुरुहुत । मग येत राजकन्या ॥ ३७ ॥ <br>
ते लावण्यसरिता गुणराशी । रुपासी न तुळे रंभा उर्वशी । <br>
अंगीं परिमल अहर्निशीं । सुगंधासी सीमा नसेचि ॥ ३८ ॥ <br>
तिणे फुंकितां तये वेळीं । मन्मथें व्यापिला ज्वालामाली । <br>
अनलही विरहानलीं । तप्त जाहला तेधवां ॥ ३९ ॥ <br>
वदनद्वयें चुंबावें । कीं सप्तहस्तीं अलिंगावें । <br>
मग तो त्रिचरण स्वभावें । विप्रवेषें प्रकटला ॥ ४० ॥ <br>
रायासी म्हणे चत्वारिश्रृंग । मज हे कन्या देईं सवेग । <br>
देखोनि वैश्वानर अभंग । भूभुज अवश्य म्हणतसे ॥ ४१ ॥ <br>
मग जाहलें पाणिग्रहण । त्यावरी बोले विभावसु आपण । <br>
व्यभिचार करितां निर्दोष पूर्ण । स्त्रिया नगरींच्या करीन मी ॥ ४२ ॥ <br>
दक्षिणदिशे समुद्रतीर । केरल मल्याळ देश थोर । <br>
जारकर्मरीति अपवित्र । तेथें चालत अद्यापि ॥ ४३ ॥ <br>
आणि श्वशुराप्रति बोले अग्न । परकें दल येतां जाळीन । <br>
मग घरजांवयी कृशान । नीलें करुन ठेविला ॥ ४४ ॥ <br>
यालागीं अग्नि जाळित । मग सहदेव होऊन शुचिर्भूत । <br>
अग्नीचें स्तवन करित । हात जोडून तेधवां ॥ ४५ ॥ <br>
चित्रभानु अनल बृहदभानु । कृशानु ज्वलन हुताशनु । <br>
विभावसु वीतिहोत्र हव्यवाहनु । वैश्वानर कृष्णवर्त्मा ॥ ४६ ॥ <br>
भुरितेजा लोहिताश्व पावक । मेषवाहन मरुन्मित्र देख । <br>
चत्वारिश्रृंग त्रिपद अधोमुख । द्विमूर्धा सप्तपाणी ॥ ४७ ॥ <br>
महाराज तूं जातवेद । ज्वालामाली वेदप्रतिपाद्य । <br>
सकल देवांत मुख्य तूं वंद्य । सागरजीवनशोषक तूं ॥ ४८ ॥ <br>
मदनदहनतृतीयनयनीं । वास करितां तूं सदा अग्नी । <br>
विश्वाचे जठरीं अवतरोनी । पालन करिसी पवित्रा ॥ ४९ ॥ <br>
तूं तृप्त व्हावया पूर्ण । आरंभिला राजसूय यज्ञ । <br>
तुज दिधलें आमंत्रण । सामग्री जाण मेळवितों ॥ ५० ॥ <br>
ऐसें ऐकतां स्तवन । प्रत्यक्ष प्रकटला हुताशन । <br>
शीतळ केलें सकळ सैन्य । क्षेमलिंगन देऊनियां ॥ ५१ ॥ <br>
सहदेवास म्हणे वैश्वानर । पार्थें मजवरी केला उपकार । <br>
खांडववन देऊन समग्र । रोग माझा दवडिला ॥ ५२ ॥ <br>
श्रीकृष्णभक्तांसी विघ्न । मी न करीं गेलिया प्राण । <br>
प्रर्‍हाद म्यां रक्षिला पूर्ण । लंकादहनीं हनुमंत ॥ ५३ ॥ <br>
जे न करिती हरिस्मरण । न ऐकती पांडवांचें कीर्तन । <br>
नाचरती स्वधर्माचरण । जाळीन सदनें तयांचीं ॥ ५४ ॥ <br>
जे निंदक अभक्त दुर्जन । जे न करिती माझें स्तवनपूजन । <br>
जे न करिती सूर्याराधन । त्यांसी जाळीन क्षणमात्रें ॥ ५५ ॥ <br>
काय असूनि उत्तम सदन । जेथें नाहीं ब्राह्मणभोजन । <br>
जेथें नव्हेचि हरिकीर्तन । तें मी जाळीन अकस्मात ॥ ५६ ॥ <br>
अतिथि जाय निराश । मातापितयांचा करी द्वेश । <br>
गुरुदर्शनीं जया आळस । जाळीन सर्व तयाचें ॥ ५७ ॥ <br>
वडील बंधु माझा धर्म । त्यासी न मानिती जे अधम । <br>
मी क्षोभोनि करीन भस्म । नृप तस्कर नागविती ॥ ५८ ॥ <br>
यालागीं सहदेवा अवधारीं । मी तुमचा साह्यकारी । <br>
असो नीलराज ते अवसरीं । भेटविला सहदेवा ॥ ५९ ॥ <br>
संपूर्ण होय राजसूय यज्ञ । ऐसें नीलें दिधलें धन । <br>
म्हणे राजसूययज्ञीं येईन । श्रीकृष्णचरण पहावया ॥ ६० ॥ <br>
पुढें सहदेव चालिला बळें । सागरद्वीपीं म्लेच्छमंडळें । <br>
पुरुषार्थें जिंकोनि सकलें । करभार घेतला ॥ ६१ ॥ <br>
फिरंगी हबसान ताम्र । मंडलें जिंकिलीं समग्र । <br>
निषाद राक्षस अपार । जिंकिले बळें तेधवां ॥ ६२ ॥ <br>
कर्णवसनहीन एकचरण । कालमुखे गुदहीन । <br>
जलचरपति तिमिंगिल जिंकून । द्रव्यरत्‍नें घेतलीं ॥ ६३ ॥ <br>
चोलमंडल द्रविडदेश । कर्नाटक त्रिगुल निःशेष । <br>
पत्र धाडिलें लंकेस । बिभीषणास सहदेवें ॥ ६४ ॥ <br>
बिभीषण म्हणे दिवस धन्य । भेटला सहदेवास येऊन । <br>
रावणभांडारींचीं रत्‍नें आणून । असंख्यात समर्पिलीं ॥ ६५ ॥ <br>
नाना वस्तूंचे संभार । जे त्रिभुवनीं दुर्लभ साचार । <br>
राक्षसमाथां देऊन अपार । शक्रप्रस्था पाठविले ॥ ६६ ॥ <br>
सहदेव म्हणे बिभीषणा । आपण यावें राजसूययज्ञा । <br>
असो तयाची घेऊन आज्ञा । शक्रप्रस्था परतला ॥ ६७ ॥ <br>
वंदोनियां धर्मनृपती । अर्पिल्या सकळ संपत्ती । <br>
यावरी नकुल दलाप्रती । घेऊनि चालिला पश्चिमे ॥ ६८ ॥ <br>
नकुलाचा बलप्रताप । जिंकिले पश्चिमेचे भूप । <br>
असो द्वारकेसमीप । नकुल बाहेर उतरला ॥ ६९ ॥ <br>
दूताहातीं सत्वर । धर्मराजमुद्रांकित पत्र । <br>
द्वारकेस धाडी माद्रीपुत्र । करभार देइंजे म्हणोनि ॥ ७० ॥ <br>
पत्र देखोन राजीवनेत्र । मस्तकीं वंदी जलजगात्र । <br>
सच्चिदानंद सर्वेश्वर । हर्षनिर्भर जाहला ॥ ७१ ॥ <br>
इंदिरावर कृपाघन । काय बोलत हांसोन । <br>
मी धर्माचा अंकित पूर्ण । सर्व देईन मजसहित ॥ ७२ ॥ <br>
अपार करभार द्या रे नेऊन । मीही जाईन आणिक घेऊन । <br>
धनरत्‍नांचे पर्वत पूर्ण । पाठविले नकुलाप्रति ॥ ७३ ॥ <br>
तो लावण्यामृतसागर । भक्तवल्लभ करुणाकर । <br>
नकुलास येऊन सत्वर । नगराबाहेर भेटला ॥ ७४ ॥ <br>
येतां देखोनि तमालनील । सप्रेम होऊन धांवे नकुल । <br>
दृढ धरिले चरणकमल । नेत्रीं जल वाहतसे ॥ ७५ ॥ <br>
श्रीकृष्णचरणक्षालन । केलें नेत्रोदकेंकरुन । <br>
श्रीरंगें या उचलोन । हृदयीं धरिलें आवडीं ॥ ७६ ॥ <br>
प्रेमें स्फुंदत नकुल । मी अन्यायी दास केवल । <br>
तूं माउली परम स्नेहाळ । अपराध पोटीं घालिसी ॥ ७७ ॥ <br>
मी अन्यायी यादवेंद्रा । पत्राचे मस्तकीं करुन मुद्रा । <br>
भक्तमानसचकोरचंद्रा । तुजलागीं पाठविलें ॥ ७८ ॥ <br>
महापुण्याचे पर्वत । तुजलागीं केले अपरिमित । <br>
आमुचा तूं ऋणाइत । अन्याय पोटीं घालिशी ॥ ७९ ॥ <br>
श्रीरंग म्हणे ते वेळे । तुम्हीं मज जिंकिलें भावबळें । <br>
धर्मसंस्थापनीं घेतले । अवतार म्यां युगानुयुगीं ॥ ८० ॥ <br>
असो अज्ञा घेऊन त्वरित । पुरंदरप्रस्था जात माद्रीसुत । <br>
दयासागर भगवंत । गुण वर्णी तयाचे ॥ ८१ ॥ <br>
खर्व अर्बुद पद्म शंख । निधींच्या निधि न करवे लेख । <br>
द्रव्य रत्‍नें आणून देख । धर्मराज संतोषविला ॥ ८२ ॥ <br>
जे ते देशींचीं मनुष्यें पाहीं । वेठीसी धरुनियां सर्वही । <br>
संपत्तिभार मस्तकीं लवलाहीं । घेऊन येती शक्रप्रस्था ॥ ८३ ॥ <br>
संपूर्ण जाहला दिग्विजय । उदय पावला प्रतापसूर्य । <br>
शत्रुखद्योतसमुदाय । तेजहीन दिसती ॥ ८४ ॥ <br>
ऐसे दिवस कांहीं लोटले । मग धर्मराज बंधूप्रती बोले । <br>
हें करभारद्रव्य आणिलें । त्याचें करावे सार्थक ॥ ८५ ॥ <br>
पडले द्रव्याचे पर्वत । सहस्त्र गजभरी वेंचिलें नित्य । <br>
तरी सहस्त्र वर्षेंपर्यंत । द्रव्य न सरे सर्वथा ॥ ८६ ॥ <br>
सर्वसामग्री सिद्ध जाहली । याग आरंभावा ये काळीं । <br>
आप्त सुहृद सोयरे सकळी । पाचारावे यज्ञातें ॥ ८७ ॥ <br>
पाचारावे ब्राह्मण समस्त । जे शापानुग्रहसमर्थ । <br>
वेदोनारायण साक्षात । ज्यांचे हृदयीं नांदतसे ॥ ८८ ॥ <br>
सप्तपुर्‍या तीर्थें अगाध । तेथें जे जे वसती ब्रह्मवृंद । <br>
जे वेदांतज्ञानी ब्रह्मानंद । निजसुखें डोलती ॥ ८९ ॥ <br>
शाण्णव कुलींचे भूपाळ । आप्त सोयरे द्रुपदादि सकळ । <br>
विराटादिक महानृपाळ । यज्ञालागीं पाचारा ॥ ९० ॥ <br>
द्वारकेसी आधीं पाठवावे दूत । जगद्वंद्य आमुचें कुलदैवत । <br>
तो स्वामी श्रीकृष्णनाथ । रुक्मिणीसहित पाचारा ॥ ९१ ॥ <br>
द्रोणाचार्य कृपाचार्य । धृतराष्ट्र भीष्मादि आर्य । <br>
जे केवल ज्ञानसूर्य । पाचारावें आधीं येथें ॥ ९२ ॥ <br>
दुर्योधनादिक बंधु सर्व । पाचारावे सर्व कौरव । <br>
विदुर महाज्ञानी कृपार्णव । आधीं येथें बोलावा ॥ ९३ ॥ <br>
ऐशी आज्ञा देतां भूपती । लक्षानुलक्ष दूत धांवती । <br>
धर्माची आज्ञा सर्वांस सांगती । नृप निघती वेगेंशी ॥ ९४ ॥ <br>
तों दैव उदेलें अदभुत । दूत न पाठविता अकस्मात । <br>
निजभाराशीं वैकुंठनाथ । नगराजवळी पातला ॥ ९५ ॥ <br>
दूत धांवत आले धर्माजवळी । सांगती समीप आले वनमाळी । <br>
कुजंरभेरी गर्जती निराळीं । प्रतिशब्द न समाये ॥ ९६ ॥ <br>
ऐकतां धर्मराज गहिंवरला । दूत म्यां अजून नाहीं पाठविला । <br>
अंतर ओळखोन धांविन्नला । स्वामी माझा मजलागीं ॥ ९७ ॥ <br>
एक प्रेम धरितां हरिपायीं । मूळाविण येतो लवलाहीं । <br>
माझ्या भाग्यासी अंत नाहीं । आला जांवई भीमकाचा ॥ ९८ ॥ <br>
बंधुसहित धर्मराव । नगराबाहेर घेतसे धांव । <br>
तों सेनेसहित इंदिराधव । पंडुपुत्रें देखिला ॥ ९९ ॥ <br>
सवें सोळा सहस्त्र कामिनी । मुख्य रुक्मिणी विश्वजननी । <br>
छप्पन्न कोटि यादवश्रेणी । तितुक्या तेव्हां असती संगें ॥ १०० ॥ <br>
साठ लक्ष कृष्णकुमार । कन्या स्नुषा आल्या समग्र । <br>
चौदा सहस्त्र भेरी प्रचंड थोर । गजपृष्ठावरी धडकती ॥ १०१ ॥ <br>
गज तुरंग पदाति रथ । अनुपम अलंकारमंडित । <br>
ध्वज अपार लखलखित । जेविं पुष्करीं सौदामिनी ॥ १०२ ॥ <br>
मित्राऐशीं मित्रपत्रें । चंद्रमंडलातुल्य तळपती छत्रें । <br>
नील आरक्तवर्ण विचित्रें । संख्येरहित दिसताती ॥ १०३ ॥ <br>
कुचें चामरें झळकती । गज महानादें किंकाटती । <br>
हिरे जडिले दंतोदंती । कर्णी डोलती मुक्तघोंस ॥ १०४ ॥ <br>
रत्‍नजडित पाखरा सुरेख । घंटा गर्जती अधोमुख । <br>
मज वाटतें ते कृष्णोपासक । हरिनामें किंकाटती ॥ १०५ ॥ <br>
अतिरथी जे उद्‌भट वीर । पाठीसी चालती कृष्णकुमार । <br>
महारणपंडित धनुर्धर । प्रचंड शूर हरीचे ॥ १०६ ॥ <br>
गजस्कंधीं बैसोन बंदीजन । हरिप्रताप वाखाणिती गर्जोन । <br>
पुढें कनकवेत्रधारी धांवोन । वाव करिती चालावया ॥ १०७ ॥ <br>
श्रीकृष्णभोंवते राजे घनदाट । आदळती मुकुटांसी मुकुट । <br>
ऐसा द्वारकानाथ वरिष्ठ । धर्मराजें देखिला ॥ १०८ ॥ <br>
पांचही जणांस ते काळीं । क्षेम देतसे वनमाळी । <br>
धर्म हरीचे अंध्रिकमळीं । मस्तक ठेवी आदरें ॥ १०९ ॥ <br>
हरि म्हणे तूं दीक्षित सहजीं । तुझी पूजा करावी आजी । <br>
असो धर्में श्रीरंग नगरामाजी । मंदिरासी आणिला ॥ ११० ॥ <br>
चौदा सहस्त्र मत्त वारण । आणिले अलंकार द्रव्य भरुन । <br>
नानारत्‍नीं वस्त्रीं पंडुनंदन । द्वारकाधीशें पूजिला ॥ १११ ॥ <br>
तों सकल देशींचे नृपवर । घेऊन पातले करभार । <br>
अठ्यायशीं सहस्त्र ऋषीश्वर । शिष्यांसहित पातले ॥ ११२ ॥ <br>
जे जरासंधाचे बंदीं पडिले । बावीस सहस्त्र राजे सोडविले । <br>
तितुकेही यज्ञ पहावया आले । संगें करभार घेऊनियां ॥ ११३ ॥ <br>
धनाच्या राशी अपार । स्वर्गाहूनि पाठवी कुबेर । <br>
त्रिदशांसहित सुरेश्वर । विमानारुढ पाहतसे ॥ ११४ ॥ <br>
नवग्रह सुप्रसन्न । जय लाभ उभे कर जोडून । <br>
श्रीरामभक्त बिभीषण । आनंदें पाहों पातला ॥ ११५ ॥ <br>
सप्त द्वीपें छप्पन्न देश । नवखंडींचे नराधीश । <br>
भीष्मद्रोणादिक कौरवेश । पुत्रांसहित धृतराष्ट्र ॥ ११६ ॥ <br>
जे जे आले राजेश्वर । त्यांसी धर्में जाऊनि समोर । <br>
बहुत करुनियां आदर । इंद्रप्रस्था आणिलें ॥ ११७ ॥ <br>
कोटी शिल्पकारीं अगोदर । चंदनसदनें निर्मिलीं विचित्र । <br>
सकल ऋषी राजे यांसी पवित्र । तींच सदनें दिधलीं ॥ ११८ ॥ <br>
धर्म म्हणे सहदेवातें । धौम्यपुरोहिताचे अनुमतें । <br>
जे जे सामग्री लागेल यज्ञातें । ते सिद्ध करीं सत्वर ॥ ११९ ॥ <br>
मग भीष्म आणि जगन्मोहन । एकासनीं बैसवून । <br>
कृष्णपदीं मस्तक ठेवून । धर्मराज विनवीतसे ॥ १२० ॥ <br>
जें जें मनीं इच्छिलें । तें तें रमाधवें पुरविलें । <br>
सकल राजे भृत्य जाहले । द्रव्य सांचलें असंभाव्य ॥ १२१ ॥ <br>
तरी येथें कार्यें वांटिल्याविण । सिद्धि न पावे कदा यज्ञ । <br>
कोणा योग्य कोण कारण । तूं नारायण जाणसी ॥ १२२ ॥ <br>
आम्ही नेणतीं लेंकुरें श्रीरंगा । आम्हांस एक कार्य सांगा । <br>
कंसांतका भक्तभवभंगा । आज्ञा करीं सत्वर ॥ १२३ ॥ <br>
मग बोले श्रीकरधर । मी चतुर नव्हे नृपवर । <br>
मी नंदाचा गोरक्षक साचार । मज हा विचार समजेना ॥ १२४ ॥ <br>
यावरी अर्जुनाचा सारथि होय । हें तों जाणे भुवनत्रय । <br>
धर्में धरिले दृढ पाय । तरी मी काय करुं आतां ॥ १२५ ॥ <br>
हरि म्हणे मी इतुकें करीन । द्विजांचीं चरणांबुजें क्षालीन । <br>
उच्छिष्टपात्रें काढीन । इतुकें कारण मज देईं ॥ १२६ ॥ <br>
ऋषींस लागतील जे उपचार । ते विदुरें द्यावे समग्र । <br>
राजपूजेसी चतुर । संजय शिष्य व्यासाचा ॥ १२७ ॥ <br>
द्रव्य लागेल जें अपार । तें तें पुरवावें समग्र । <br>
द्रोणाचे आज्ञें द्रोणपुत्र । अश्वत्थामा करील हें ॥ १२८ ॥ <br>
अपार आल्या राजपृतना । त्यांसी भक्ष्यभोज्याची विचारणा । <br>
हें कार्य सांगावें दुःशासना । अवश्य म्हणे धर्मराव ॥ १२९ ॥ <br>
ब्राह्मणांस दक्षिणा सहज । देईल कृपाचार्य महाराज । <br>
जो प्रतापसूर्य तेजःपुंज । वेदज्ञ आणि रणपंडित ॥ १३० ॥ <br>
राजे आणिती बहु धनें । तें दृष्टीं पाहोनि दुर्योधनें । <br>
मग भांडारीं ठेविजे यत्‍नें । अवश्य म्हणे पंडुपुत्र ॥ १३१ ॥ <br>
यज्ञास येतील महाविघ्नें । तितुकीं निवारावीं अर्जुनें । <br>
ब्राह्मणांची प्रार्थना भीमसेनें । भोजनसमयीं करावी ॥ १३२ ॥ <br>
सुमनमाला गंधाक्षता । धूप दीप परिमलद्रव्य तत्वतां । <br>
हीं अर्पावीं समस्तां । नकुलासी हें सांगिजे ॥ १३३ ॥ <br>
घृतमध्वादिक पंचामृतें । हीं सहदेवें वाढिजे एकचित्तें । <br>
न्यून पूर्ण होईल तेथें । गंगात्मजें विलोकावें ॥ १३४ ॥ <br>
विप्रराजांच्या बैसती पंक्ती । त्यांस वाढील द्रौपदी सती । <br>
जे अन्नपूर्णा केवल भगवती । करील तृप्ति समस्तां ॥ १३५ ॥ <br>
प्रतिविंध्यादि जे राजकुमार । अत्यंत सुगंध करुन नीर । <br>
भोजन करितां वारंवार । पुरविजे शीघ्र तयांनीं ॥ १३६ ॥ <br>
त्रयोदशगुणी विडे विचित्र । एक तांबूल सहस्त्रपत्र । <br>
हा धृष्टद्युम्ना सांगावा विचार । धर्मराज अवश्य म्हणे ॥ १३७ ॥ <br>
धर्मराया तूं यजमान । भोंवती घेऊनि दिव्य ब्राह्मण । <br>
यथासांग करीं यज्ञ । जेणें त्रिभुवन धन्य म्हणे ॥ १३८ ॥ <br>
ऋत्विज नेमिले चौघे जण । त्यांत कमलोद्‌भव मुख्य पूर्ण । <br>
दुजा सत्यवतीहृदयरत्‍न । वेदज्ञ केवल सूर्य जो ॥ १३९ ॥ <br>
तिजा ब्रह्मनंदन वसिष्ठ । चौथा याज्ञवल्क्य अतिवरिष्ठ । <br>
हे चौघे ऋत्विज स्पष्ट । धर्मराया योजीं कीं ॥ १४० ॥ <br>
राजा आणि भणंग दीन । सर्वांस अन्न समसमान । <br>
हें मुख्य प्रभूचें लक्षण । यज्ञ पूर्ण होय तेणें ॥ १४१ ॥ <br>
ऐशी आज्ञा देऊनि सकळां । मग यज्ञासी आरंभ केला । <br>
दीक्षाग्रहणीं धर्म बैसला । विप्रासहित मखाजवळी ॥ १४२ ॥ <br>
एक संवत्सरपर्यंत । वसुधारा अखंड चालत । <br>
जातवेद जाहला तृप्त । न्यून पदार्थ एकही नसे ॥ १४३ ॥ <br>
विभाग पावोनि समस्त । जयजयकारें देव गर्जत । <br>
असंभाव्य पुष्पवृष्टि होत । शक्रप्रस्थावरी तेधवां ॥ १४४ ॥ <br>
ऋषी राजे थोर लहान । रत्‍नताटीं करिती भोजन । <br>
षड्रसान्नें जेविती पूर्ण । जीं दुर्लभ सुरांतें ॥ १४५ ॥ <br>
तों विप्रांस प्रार्थी भीमसेन । बोले परम कठिण वचन । <br>
म्हणे टाकाल जरी अन्न । तरी मी बांधीन शेंडीसी ॥ १४६ ॥ <br>
उदरापुरतेंच मागोन घ्यावें । पात्रीं सांडितां बरवें नव्हे । <br>
म्हणे माझे स्वभाव ठावे । तुम्हांस आहेत सर्वही ॥ १४७ ॥ <br>
भीमाच्या धाकेंकरुन । ब्राह्मण जेविती किंचित अन्न । <br>
विप्र गेले शुष्क होऊन । ते जगज्जीवने जाणीतलें ॥ १४८ ॥ <br>
भीमास म्हणे जगन्मोहन । गंधमादनऋषि परम निपुण । <br>
त्यांस सत्वर आणीं बोलावून । अगत्य कारण असे त्याचें ॥ १४९ ॥ <br>
भीमाचे ठायीं अभिमान । मी एक बळें आगळा पूर्ण । <br>
वृकोदर जात वेगेंकरुन । गंधमादन आणावया ॥ १५० ॥ <br>
तों वाटेस एका पर्वतांत । वृद्धवेष धरुन बहुत । <br>
बैसला होता हनुमंत । पुच्छ आडवें टाकूनि ॥ १५१ ॥ <br>
त्यासी भीम बोले प्रौढी । वानरा वाटेचें पुच्छ काढीं । <br>
मज जाणे आहे तांतडी । ऋषिदर्शनाकारणें ॥ १५२ ॥ <br>
तों हनुमंत बोले नम्रवचन । भीमा मज आलें वृद्धपण । <br>
हे पुच्छ जड जाहले पूर्ण । आता माझ्याने उचलेना ॥ १५३ ॥ <br>
तरी तूं बळिया भीमसेन । एकीकडे ठेवीं उचलोन । <br>
अवश्य म्हणे कुंतीनंदन । पुच्छ उचलून पाहतसे ॥ १५४ ॥ <br>
नवसहस्त्र वारणांचें बळ । तें भीमसेनें वेंचिलें सकळ । <br>
तों पुच्छ न ढळे अढळ । जैसा अचल पडियेला ॥ १५५ ॥ <br>
हतबल जाहला भीमसेन । गदगदां हांसे वायुनंदन । <br>
म्हणे धर्मानुजा गर्व सांडून । कृष्णभजनीं राहीं तूं ॥ १५६ ॥ <br>
मग भीमें स्तवूनि हनुमंता । म्हणे तूं आवडसी रघुनाथा । <br>
आणि दशास्यबलहंता । सीताशोकहर्ता तूंचि पैं ॥ १५७ ॥ <br>
निरभिमान भीमास देखिलें । मग पुच्छ हनुमंतें काढिलें । <br>
गंधमादनपर्वतास ते वेळे । धर्मानुज पातला ॥ १५८ ॥ <br>
दृष्टीं देखिला गंधमादन । अंग जैसें दिव्य सुवर्ण । <br>
परी तया सूकराचें वदन । दुर्गंधि पूर्ण येतसे ॥ १५९ ॥ <br>
भीमे केला नमस्कार । उभा राहिला जोडूनि कर । <br>
म्हणे तुम्हांस पाचारी यादवेश्वर । याग होतसे धर्मसदनीं ॥ १६० ॥ <br>
मग बोले गंधमादन । हें परम दुर्गंधि सूकरवदन । <br>
मी तेथें नयेंचि घेऊन । उपहासिती सर्वही ॥ १६१ ॥ <br>
भीम म्हणे महाऋषी । तुझी कांति सुवर्णाऐशी । <br>
ऐसे तुज मुख व्हावयासी । काय कारण सांग पां ॥ १६२ ॥ <br>
येरु म्हणे ऐकें सावधान । पूर्वीं मी होतों बहु सधन । <br>
सर्व दानें केलीं पूर्ण । यथाविधिकरुनियां ॥ १६३ ॥ <br>
परि ब्राह्मणांचा जाय प्राण । ऐसें बोलिलों कठिण वचन । <br>
यालगीं ऐसें जाहलें वदन । पंडुनंदना जाण पां ॥ १६४ ॥ <br>
भीमा तूं तरी सावधान । नको बोलूं कठोर वचन । <br>
मनांत दचकला भीमसेन । आला परतोन इंद्रप्रस्था ॥ १६५ ॥ <br>
मग विप्रांसी म्हणे तेव्हां । स्वामी सावकाश जी जेवा । <br>
न रुचे त्याचा त्याग करावा । प्रसाद ठेवावा निजपात्रीं ॥ १६६ ॥ <br>
विप्र म्हणती नवल जाहलें । यासी हे गुण कोणें लाविले । <br>
प्रार्थना करितां नम्र बोले । आमचें फळलें भाग्य वाटे ॥ १६७ ॥ <br>
असो धर्माची संपदा बहुत । देखतां दुर्योधन संतापत । <br>
म्हणे याचा साह्यकारी कृष्णनाथ । त्याचेनि समस्त पूर्ण होय ॥ १६८ ॥ <br>
श्रीकृष्णास म्हणे दुर्योधन । तुझें पांडवांवरी बहु मन । <br>
तूं एवढा देव होऊन । समता नसे तुझे ठायीं ॥ १६९ ॥ <br>
पांडवांशीं धरिसी प्रीति । तैसी आम्हांकडे नाहीं रीती । <br>
तुझे ठायीं द्वैत श्रीपति । नवल मज वाटतें ॥ १७० ॥ <br>
हरि म्हणे दुर्योधना । मी समसमान अवघ्या जणां । <br>
एकास अधिक एकासी उणा । सर्वथा नाही विचारीं ॥ १७१ ॥ <br>
दरिद्री राजा हो कां रंक । सर्वांसी समान जैसा अर्क । <br>
किंवा गंगेचें उदक । सर्वांसही सम जैसें ॥ १७२ ॥ <br>
कीं सर्वां घटीं समान अंबर । कीं सर्वांसी समान जैसा समीर । <br>
कीं गगनीं उगवतां रोहिणीवर । शीतल जैसा सर्वांतें ॥ १७३ ॥ <br>
तैसा मी दुर्योधना असें जाण । परि जे कां कुटिल जन । <br>
ते समत्व विषमत्व संपूर्ण । माझ्या ठायीं भाविती ॥ १७४ ॥ <br>
जे भक्त धरिती अत्यादर । त्यांस जवळ वाटे मी यादवेंद्र । <br>
मी समीप असोनि साचार । अभक्त दूरी भाविती ॥ १७५ ॥ <br>
त्याची दावावया प्रचीती । दुर्योधनास म्हणे यदुमती । <br>
एक कारण असे निश्चिती । तें तूं ऐक सुयोधना ॥ १७६ ॥ <br>
इतुके हे बैसले ब्राह्मण । त्यांत एक सत्पात्र निवडून । <br>
लौकर आणीं उत्तम दान । देणें असे तयासी ॥ १७७ ॥ <br>
दुर्योधन चालिला पहावया । मग बोलाविलें धर्मराया । <br>
म्हणे एक द्विज नष्ट पाहूनियां । वेगें आणीं आतांचि ॥ १७८ ॥ <br>
धर्म जों पाहे ब्राह्मण । तों केवळ दिसती सूर्यनारायण । <br>
महातपस्वी पुण्यपरायण । नष्ट एकही दिसेना ॥ १७९ ॥ <br>
परतोनि आला हरीपाशीं । म्हणे आवघे आहेत पुण्यराशी । <br>
अपित्र गुण एकासी । न दिसे कोठें सर्वथा ॥ १८० ॥ <br>
इकडे दुर्योधन शोधित शोधित । अवघें ऋषिमंडळ पहात । <br>
एकही धड नाहीं त्यांत । दूषणे बहुत दिसती तया ॥ १८१ ॥ <br>
हरीजवळी आला सत्वर । म्हणे अवघेचि अपवित्र । <br>
एकही न दिसे सत्पात्र । दोष सर्वत्र असती ॥ १८२ ॥ <br>
दुर्योधनास म्हणे जगज्जीवन । तुझें हृदय कपटी मलिन । <br>
सदोषिया निर्दोष जाण । त्रिभुवनींही दिसेना ॥ १८३ ॥ <br>
दुरात्मा जो दुर्बुद्धि खळ । त्यासी अवघे दिसती अमंगळ । <br>
दृष्टीं कोणी न दिसे निर्मळ । पापें समूळ वेष्टिला ॥ १८४ ॥ <br>
वेश्येचिया नयनीं । सकळ स्त्रिया दिसती जारिणी । <br>
तैसा दुरात्मा तूं पापखाणी । मलिन मनीं सर्वथा ॥ १८५ ॥ <br>
धर्मास अवघे दिसती पुण्यवंत । तेच तुज दोषी भासत । <br>
दुर्योधन न बोले तटस्थ । जो उन्मत्त विषयांध ॥ १८६ ॥ <br>
असो एक वर्षपर्यंत । राजसूययज्ञीं उत्साह होत । <br>
तों नवल एक वर्तलें तेथ । श्रोते सावचित्त ऐकोत पां ॥ १८७ ॥ <br>
जाह्नवीचे तीरीं जाण । कोणी एक तपस्वी ब्राह्मण । <br>
अरण्यामाजी गुंफा बांधोन । स्त्रियेसहित राहतसे ॥ १८८ ॥ <br>
परम तेजस्वी ब्राह्मण । सदा करी शिवोपासन । <br>
नित्य कैलासाहूनि विमान । संध्यासमयीं येतसे ॥ १८९ ॥ <br>
तये विमानीं बैसोन दोघें । कैलासासी जाती सवेगें । <br>
शिवार्चन करुनि निजांगें । येती परतोनि आश्रमासी ॥ १९० ॥ <br>
ऐसें असतां एके काळीं । दोघे हिंडती वनस्थलीं । <br>
विमान यावयाची वेळ जाहली । पुष्पें तोडिती सवेग ॥ १९१ ॥ <br>
तों तेथें एकांतवन देखोन । कामातुर जाहला ब्राह्मण । <br>
स्त्रियेसी म्हणे भोगदान । देईं मज येथेंचि ॥ १९२ ॥ <br>
तंव ती म्हणे भ्रतरासी । चंडाशुं आला मध्याह्नासी । <br>
पुढें जाणें असे शिवपूजेसी । ही गोष्ट मानसीं धरुं नका ॥ १९३ ॥ <br>
तुम्ही सर्वशास्त्रीं निपुण । बरवें पहा विचारुन । <br>
तंव तो कामे व्यापिला पूर्ण । घूर्णित नयन जाहले ॥ १९४ ॥ <br>
अंतर भरले अनंगें । पंथ सोडून जाय आडमार्गें । <br>
तों कालसर्प डंखिला वेगें । प्राण गेले तत्काल ॥ १९५ ॥ <br>
अचेतन पडलें प्रेत । जवळ आली स्त्री धांवत । <br>
अट्टहासें शोक करित । तों नारद तेथें पातला ॥ १९६ ॥ <br>
नारद पुसे काय जाहलें । तिणें जाहलें ते सर्व कथिलें । <br>
नारद म्हणे हें काय केलें । कां वचन मोडिलें भ्रतराचे ॥ १९७ ॥ <br>
तंव ते म्हणे नारदमुनी । कांहीं उपाय सांगा ये क्षणीं । <br>
येरु म्हणे शक्रप्रस्था घेऊनी । प्रेत जाईं सवेग ॥ १९८ ॥ <br>
यज्ञापाशीं टाकीं प्रेत । तेथें मिळाले श्रेष्ठ समस्त । <br>
मी तुज दावितों शक्रप्रस्थ । उचलीं कुणप वेगेंशीं ॥ १९९ ॥ <br>
पुढें चाले नारदमुनी । मागें ते येई प्रेत घेऊनी । <br>
यज्ञमंडपांत आणूनी । अकस्मात टाकिलें ॥ २०० ॥ <br>
म्हणे सर्पदंशें मेला भ्रतार । कोणीं उठवावा सत्वर । <br>
तरीच मखफल होय साचार । देखोनि युधिष्ठिर घाबरला ॥ २०१ ॥ <br>
म्हणे यज्ञास विघ्न ओढवलें । जैसा दुग्धामाजी सैंधव पडलें । <br>
स्वाहाकार खोळंबले । हस्त आखुडिले ब्राह्मणीं ॥ २०२ ॥ <br>
धर्म जाहला दीनवदन । समस्तांस विनवी कर जोडून । <br>
कोणी तरी तपस्तेज वेंचून । उठवा शीघ्र कुपण हें ॥ २०३ ॥ <br>
तटस्थ पाहती सभाजन । कोणी न बोले कांहीं वचन । <br>
धर्में उदकें भरुनि नयन । जगद्वंद्याकडे पाहिलें ॥ २०४ ॥ <br>
म्हणे कैवारिया भक्तवत्सला । शेवटी हा अनर्थ ओढवला । <br>
जैसे विदेशाहूनि ग्रामास आला । वेशींत नागविला तस्करीं ॥ २०५ ॥ <br>
हातास लागावें जों निधान । तों तेथें विवशी पडे येऊन । <br>
म्हणे मायबाप तूं जगज्जीवन । तुझा यज्ञ सांभाळीं ॥ २०६ ॥ <br>
मी किंकर तुझा दीन । तूं सांभाळीं आपुला यज्ञ । <br>
मी यज्ञकर्ता म्हणवीन । तरी जिव्हा हे झडोन पडो ॥ २०७ ॥ <br>
ऐकोनि धर्माचें वचन । गहिंवरले अवघे भक्तजन । <br>
जे शिशुपालादिक दुर्जन । हर्ष पूर्ण मनीं त्यांच्या ॥ २०८ ॥ <br>
खुणाविती एकास एक । बरें म्हणती जाहलें कौतुक । <br>
चांडाल दुरात्मे देख । उणें पाहती भक्तांचे ॥ २०९ ॥ <br>
परि धर्माचा पाठिराखा थोर । वैकुंठपुरींचा सुकुमार । <br>
तो उणें पडों नेदी अणुमात्र । कमलनेत्र कमलापति ॥ २१० ॥ <br>
मेघगंभीर गिरा गर्जोन । बोले रुक्मिणीप्राणजीवन । <br>
मन्मथजनक जनार्दन । पांडवजनरक्षक जो ॥ २११ ॥ <br>
म्हणे वेंचावें कांहीं निजतप । तरी उठेल हें कुणप । <br>
यावरी विरिंचीचा बाप । काय करिता जाहला ॥ २१२ ॥ <br>
जो पीतवसन श्रीकरधर । सुरंग रुळे उत्तरीयवस्त्र । <br>
मंदहास्य वारिजनेत्र । प्रेताजवळी आला तो ॥ २१३ ॥ <br>
हातीं घेतली रत्‍नजडित झारी । सव्यकरें ओती पुण्यवारी । <br>
कृष्णद्वेषी जे पापकारी । हांसों लागले गदगदां ॥ २१४ ॥ <br>
शिशुपालादि कौरव दुर्जन । म्हणती हा काय आचरला पुण्य । <br>
कोणतें तप केलें निर्वाण । जन्मादारभ्य आजिवरी ॥ २१५ ॥ <br>
महाकपटी चोर जार । गोवळ्यांचें उच्छिष्ट खाणार । <br>
एक म्हणती धरा धीर । कौतुक पहा उगेचि ॥ २१६ ॥ <br>
तों काय बोले मधुकैटभारी । मी आजन्मपर्यंत असेन ब्रह्मचारी । <br>
तों अवघे हांसती दुराचारी । हस्तासी हस्त मेळवूनि ॥ २१७ ॥ <br>
ब्रह्मचर्यसंकल्प करुन । ब्राह्मणाचे मुखीं जीवन । <br>
जगज्जीवनें घालितांचि खडबडून । उठला विप्र ते वेळे ॥ २१८ ॥ <br>
जाहला एकचि जयजयकार । देव वर्षती सुमनसंभार । <br>
प्रेमें दाटला युधिष्ठिर । भक्त अपार स्तविती तेव्हां ॥ २१९ ॥ <br>
खळ दुर्जन ते वेळीं । अधोवदन पाहती सकळी । <br>
आनंदली भक्तमंडळी । पिटिली टाळी सकळिकीं ॥ २२० ॥ <br>
असो उठविला जो ब्राह्मण । त्याचें धर्में केलें पूजन । <br>
स्त्रियेसहित गौरवून । वस्त्रें भूषणें अर्पिलीं ॥ २२१ ॥ <br>
तों यज्ञामधून एक जंबूक । अकस्मात निघाला एकाएक । <br>
कुंडवेदिकेवरी बैसोन देख । पुढील भविष्य वाखाणी ॥ २२२ ॥ <br>
गर्जोनि बोले जंबुक शब्द । एथें एकाचा होईल शिरच्छेद । <br>
पुढें दिसतो मोठा विरोध । कलह अगाध माजेल ॥ २२३ ॥ <br>
एथोनि तेरा वर्षें अवधारा । निवैंर होईल वसुंधरा । <br>
जितके नृप आले धर्ममंदिरा । तितुके आटतील ॥ २२४ ॥ <br>
ऐसें तो जंबुक बोलिला । तेथेंचि मग आदृश्य जाहला । <br>
असो पुढें स्वाहाकार चालला । ब्राह्मणहस्तेंकरुनियां ॥ २२५ ॥ <br>
हें जैमिनीभारतींचें मत । श्रोतीं पहावें असे यथार्थ । <br>
श्रीकृष्णें उठविलें प्रेत । हेंहि कथानक तेथींचें ॥ २२६ ॥ <br>
कथा हे गोड ऐकिली । म्हणोनि ती एथें योजिली । <br>
शिशुपालाचें शिर वनमाळी । छेदील परिसा आतां ॥ २२७ ॥ <br>
पुढले अध्यायीं सुरस । द्रौपदी वाढील समस्तांस । <br>
तेथें एक कौतुक विशेष । जगज्जीवन दाखवील ॥ २२८ ॥ <br>
पांडवप्रताप करितां श्रवण । सर्वदा विजयी होईल पूर्ण । <br>
एकदा ग्रंथास करितां आवर्तन । सकल मनोरथ पुरती ॥ २२९ ॥ <br>
संपत्ति विद्या पुत्र धन । कामिक पावती करितां श्रवण । <br>
हें श्रीविठ्ठलें वरदान । पंडहरीसी दिधलें ॥ २३० ॥ <br>
पंढरीनगरींच यथार्थ । प्रकटला पांडवप्रताप ग्रंथ । <br>
श्रवणें सकल संकटें वारित । सत्य सत्य श्रोते हो ॥ २३१ ॥ <br>
श्रीधरवरदा अभंगा । रुक्मिणीवल्लभा पांडुरंगा । <br>
पांडवरक्षका भक्तभवभंगा । अव्यया निःसंगा सुखाब्धे ॥ २३२ ॥ <br>
सुरस पांडवप्रताप ग्रंथ । सभापर्व व्यासभारत । <br>
त्यांतील सारांश यथार्थ । सप्तदशाध्यायी कथियेला ॥ २३३ ॥ <br>
स्वस्ति श्रीपांडवप्रताप ग्रंथ । सभापर्वटीका श्रीधरकृत । <br>
भीमगर्वमोचन उठविलें प्रेत । जंबुकें भविष्य कथियेलें ॥ २३४ ॥ <br>
॥ इति श्रीधरकृतपांडवप्रतापेसभापर्वणि सप्तदशोऽध्यायः ॥ १७ ॥ <br>
अध्याय सतरावा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>