<html>
<head>
<meta http-equiv="content-type" content="text/html; charset=utf-8">
<title>
ब्रह्मवैवर्तपुराणम्   -  द्वितीयं प्रकृतिखण्डम्   -  दशमोऽध्यायः 
</title>
<link rel="stylesheet" type="text/css" href="../css/brahmav.css"> 

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-02-09.htm">मागील अध्याय</a>
</div>
<div class="nex">
<a href="adhyaya-02-11.htm">पुढचा अध्याय</a>
<br></div><br>

<p class="hdr1">
ब्रह्मवैवर्तपुराणम्</p>
<p class="hdr2">
द्वितीयं प्रकृतिखण्डम्  -  दशमोऽध्यायः </p>

<p class="hdr3">
गङ्गोपाख्यानम्  - </p><br>

<p class="shl">
नारद उवाच<br>
श्रुतं पृथिव्युपाख्यानमतीव सुमनोहरम् । <br>
गङ्गोपाख्यानमधुना वद वेदविदां वर ॥ १ ॥ <br>
भारतं भारतीशापादाजगाम सुरेश्वरी । <br>
विष्णुस्वरूपा परमा स्वयं विष्णुपदी सती ॥ २ ॥ <br>
कथं कुत्र युगे केन प्रार्थिता प्रेरिता पुरा । <br>
तत्क्रमं श्रोतुमिच्छामि पापघ्नं पुण्यदं शुभम् ॥ ३ ॥ <br>
नारायण उवाच<br>
राजराजेश्वरः श्रीमान्सगरः सूर्यवंशजः । <br>
तस्य भार्या च वैदर्भी शैव्या च द्वे मनोहरे ॥ ४ ॥ <br>
सत्यस्वरूपः सत्येष्ठः सत्यवाक्सत्यभावनः । <br>
सत्यधर्मविचारज्ञः परं सत्ययुगोद्‌भवः ॥ ५ ॥ <br>
एकस्यामेव पुत्रश्च बभूव सुमनोहरः । <br>
असमञ्ज इति ख्यातः शैव्यायां कुलवर्धनः ॥ ६ ॥ <br>
अन्या चाऽऽराधयामास शंकरं पुत्रकामुकी । <br>
बभूव गर्भस्तस्याश्च शिवस्य तु वरेण च ॥ ७ ॥ <br>
गते शताब्दे पूर्णे च मांसपिण्डं सुषाव सा । <br>
तद्‌ दृष्ट्‍वा च शिवं ध्यात्वा रुरोदोच्चैः पुनः पुनः ॥ ८ ॥ <br>
शंभुर्ब्राह्मणरूपेण तत्समीपं जगाम ह । <br>
चकार संविभज्यैतत्पिण्डं षष्टिसहस्रधा ॥ ९ ॥ <br>
सर्वे बभूवुः पुत्राश्च महाबलपराक्रमाः । <br>
ग्रीष्ममध्याह्नमार्तण्डप्रभाजुष्टकलेवराः ॥ १० ॥ <br>
कपिलर्षेः कोपदृष्ट्या बभूवुर्भस्मसाच्च ते । <br>
राजा रुरोद तच्छ्रुत्वा जगाम मरणं शुचा ॥ ११ ॥ <br>
तपश्चकारासमञ्जो गङ्गानयनकारणात् । <br>
तपः कृत्वा लक्षवर्षं ममार कालयोगतः ॥ १२ ॥ <br>
दिलीपस्तस्य तनयो गङ्गानयनकारणात् । <br>
तपः कृत्वा लक्षवर्षं ययौ लोकान्तरं नृपः ॥ १३ ॥ <br>
अंशुमांस्तस्य पुत्रश्च गङ्गानयनकारणात् । <br>
तपः कृत्वा लक्षवर्षं मृतश्च कालयोगतः ॥ १४ ॥ <br>
भगीरथस्तस्य पुत्रो महाभागवतः सुधीः । <br>
वैष्णवो विष्णुभक्तश्च गुणवानजरामरः ॥ १५ ॥ <br>
तपः कृत्वा लक्षवर्षं गङ्गानयनकारणात् । <br>
ददर्श कृष्णं हृष्टास्यं सूर्यकोटिसमप्रभम् ॥ १६ ॥ <br>
द्विभुजं मुरलीहस्तं किशोरं गोपवेषकम् । <br>
परमात्मानमीशं च भक्तानुग्रहविग्रहम् ॥ १७ ॥ <br>
स्वेच्छामयं परं ब्रह्म परिपूर्णतमं विभुम् । <br>
ब्रह्मविष्णुशिवाद्यैश्च स्तुतं मुनिगणैर्नुतम् ॥ १८ ॥ <br>
निर्लिप्तं साक्षिरूपं च निर्गुणं प्रकृतेः परम् । <br>
ईषद्धास्यं प्रसन्नास्यं भक्तानुग्रहकारकम् ॥ १९ ॥ <br>
वह्निशुद्धांशुकाधानं रत्‍नभूषणभूषितम् । <br>
तुष्टाव  दृष्ट्‍वा नृपतिः प्रणम्य च पुनः पुनः ॥ २० ॥ <br>
लीलया च वरं प्राप्य वाञ्छितं वंशतारकम् । <br>
तत्राऽऽजगाम गङ्गा सा स्मरणात्परमात्मनः ॥ २१ ॥ <br>
तं प्रणम्य प्रतस्थौ च तत्पुरः संपुटाञ्जलिः । <br>
उवाच भगवांस्तत्र तां दृष्ट्‍वा सुमनोहराम् । <br>
कुर्वतो स्तवनं दिव्यं पुलकाञ्चितविग्रहाम् ॥ २२ ॥ <br>
श्रीकृष्ण उवाच<br>
भारतं भारतीशापाद्‌गच्छ शीघ्रं सुरेश्वरि ॥ २३ ॥ <br>
सगरस्य सुतान्सर्वान्पूतान्कुरु ममाऽज्ञया । <br>
त्वत्स्पर्शवायुना पूता यास्यन्ति मम मन्दिरम् ॥ २४ ॥ <br>
बिभ्रतो दिव्यमूर्तिं ते दिव्यस्यन्दनगामिनः । <br>
मत्पार्षदा भविष्यन्ति सर्वकालं निरामयाः ॥ २५ ॥ <br>
कर्मभोगं समुच्छिद्य कृतं जन्मनि जन्मनि । <br>
नानाविधं महत्स्वल्पं पापं स्याद्‌भारते नृभिः ॥ २६ ॥ <br>
गङ्गायाः स्पर्शवातेन नश्यतीति श्रुतौ श्रुतम् । <br>
स्पर्शनं दर्शनाद्‌देव्याः पुण्यं दशगुणं ततः ॥ २७ ॥ <br>
मौसलस्नानमात्रेण सामान्यदिवसे नृणाम् । <br>
कोटिजन्मार्जितं पापं नश्यतीति श्रुतौ श्रुतम् ॥ २८ ॥ <br>
यानि कानि च पापानि ब्रह्महत्यादिकानि च । <br>
नानाजन्माजितान्येव कामतोऽपि कृतानि च ॥ २९ ॥ <br>
तानि सर्वाणि नश्यन्ति मौसलस्नानतो नृणाम् । <br>
पुण्याहस्नानजं पुण्यं वेदा नैव विदन्ति च ॥ ३० ॥ <br>
केचिद्विदन्ति ते देवि फलमेव यथागमम् । <br>
ब्रह्मविष्णुशिवाद्याश्च सर्वं नैव विदन्ति च ॥ ३१ ॥ <br>
सामान्यदिवसस्नानसंकल्पं शृणु सुन्दरि । <br>
पुण्यं दशगुणं चैव मौसलस्नानतः परम् ॥ ३२ ॥ <br>
ततस्त्रिंशद्‌गुणं पुण्यं रविसंक्रमणे दिने । <br>
अमायां चापि तत्तुल्यं द्विगुणं दक्षिणायने ॥ ३३ ॥ <br>
ततो दशगुणं पुण्यं नराणामुत्तरायणे । <br>
चातुर्मास्यां पौर्णमास्यामनन्तं पुण्यमेव च ॥ ३४ ॥ <br>
अक्षयायां च तत्तुल्यं नैतद्वेदे निरूपितम् । <br>
असंख्यपुण्यफलदमेतेषु स्नानदानकम् ॥ ३५ ॥ <br>
सामान्यदिवसे स्नानं ध्यानाच्छतगुणं फलम् । <br>
मन्वन्तरेषु देवेशि युगादिषु तथैव च ॥ ३६ ॥ <br>
माघस्य सितसप्तम्यां भीष्माष्टम्यां तथैव च । <br>
तथाऽशोकाष्टमीतिथ्यां नवम्यां च तथा हरेः ॥ ३७ ॥ <br>
ततोऽपि द्विगुणं पुण्यं नन्दायां तव दुर्लभम् । <br>
दशपापहरायां तु दशम्यां सुमहत्फलम् ॥ ३८ ॥ <br>
नन्दोपमं च वारुण्यां महत्पूर्वं चतुर्गुणम् । <br>
ततश्चतुर्गुणं पुण्यं द्विमहत्पूर्वके सति ॥ ३९ ॥ <br>
पुण्यं कोटिगुणं चैव सामान्यस्नानतो भवेत् । <br>
चन्द्रसूर्योपरागेषु स्मृतं दशगुणं ततः ॥ ४० ॥ <br>
पुण्येऽप्यर्धोदये काले ततः शतगुणं फलम् । <br>
सर्वेषामेव संकल्पो वैष्णवानां विपर्ययः ॥ ४१ ॥ <br>
फलसंधानरहिता जीवन्मुक्ताश्च वैष्णवाः । <br>
मत्प्रीतिभक्तिकामास्ते सर्वदा सर्वकर्मसु ॥ ४२ ॥ <br>
गुरुवक्त्राद्विष्णुमन्त्रो यस्य कर्णे विशेत्परः । <br>
जीवन्मुक्त वैष्णवं तं वेदाः सर्वे वदन्ति च ॥ ४३ ॥ <br>
पुरुषाणां शतं पूर्वं पैतृकं च परं शतम् । <br>
मातामहस्य च तात मातरं मातृमातरम् ॥ ४४ ॥ <br>
भगिनीं भ्रातरं चैव भागिनेयं च मातुलम् । <br>
श्वश्रूं च श्वशुरं चैव गुरुपत्‍नीं गुरोः सुतम् ॥ ४५ ॥ <br>
गुरुं च ज्ञानदातारं मित्रं च सहचारिणम् । <br>
भृत्यं शिष्यं तथा चेटीं प्रजां स्याश्रमसंनिधौ ॥ ४६ ॥ <br>
उद्धरेदात्मना सार्धं मन्त्रग्रहणमात्रतः । <br>
मन्त्रग्रहणमात्रेण जीवन्मुक्तो भवेन्नरः ॥ ४७ ॥ <br>
तस्य संस्पर्शनात्पूतं तीर्थं च भुवि भारते । <br>
तस्यैव पादरजसा सद्यः पूता वसुंधरा ॥ ४८ ॥ <br>
पादोदकस्थानमिदं तीर्थमेव भवेद्ध्रुवम् । <br>
अन्नं विष्ठा जलं मूत्रं यद्विष्णोरनिवेदितम् ॥ ४९ ॥ <br>
खादन्ति नो वैष्णवाश्च सदा नैवेद्यभोजिनः । <br>
विष्णोनिवेदितान्नं च नित्यं ये भुञ्जते नराः ॥ ५० ॥ <br>
पूतानि सर्वतीर्थानि तेषां च स्पर्शनादहो । <br>
विष्णोः पादोदकं पुण्यं नित्यं ये भुञ्जते नराः ॥ ५१ ॥ <br>
तत्पापानि पलायन्ते वैनतेयादिवोरगाः । <br>
तेषां दर्शनमात्रेण पूतं च भुवनत्रयम् ॥ ५२ ॥ <br>
विष्णोः सुदर्शनं चक्रं सततं तांश्च रक्षति । <br>
मद्‌गुणश्रवणाद्ये च पुलकाङ्कितविग्रहाः ॥ ५३ ॥ <br>
गद्‌गदाः साश्रुनेत्राश्च नरास्ते वैष्णवोत्तमाः । <br>
पुत्रादपि परः स्नेहो मयि येषां निरन्तरम् ॥ <br>
गृहाद्याश्च मयि न्यस्तास्ते नरा वैष्णवोत्तमाः ॥ ५४ ॥ <br>
आब्रह्मस्तम्बपर्यन्तं मत्तः सर्वं चराचरम् । <br>
सर्वेषामहमेवेश इतिज्ञा वैष्णवोत्तमाः ॥ ५५ ॥ <br>
असंख्यकोटिब्रह्माण्डं ब्रह्मविष्णुशिवादयः । <br>
प्रलये मयि लीयन्ते चेतिज्ञा वैष्णवोत्तमाः ॥ ५६ ॥ <br>
तेजः स्वरूपं परमं भक्तानुग्रहविग्रहम् । <br>
स्वेच्छामयं निर्गुणं च निरीहं प्रकृतेः परम् ॥ ५७ ॥ <br>
सर्वे प्राकृतिका मत्त आविर्भूतास्तिरोहिताः । <br>
इति जानन्ति ये देवि ते नरा वैष्णवोत्तमाः ॥ ५८ ॥ <br>
इत्येवमुक्त्वा देवेशो विरराम तयोः पुरः । <br>
उवाच तं त्रिपथगा भक्तिनम्रात्मकंधरा ॥ ५९ ॥ <br>
गङ्गोवाच<br>
यामि चेद्‌भारतं नाथ भारतीशापतः पुरा । <br>
तवाऽऽज्ञया च राजेन्द्र तपसा चैव सांप्रतम् ॥ ६० ॥ <br>
यानिकानि च पापानि मह्यं दास्यन्ति पापिनः । <br>
तानि मे केन नश्यन्ति तदुपायं वद प्रभो ॥ ६१ ॥ <br>
कति कालं परिमितं स्थितिर्मे तत्र भारते । <br>
कदा यास्यामि सर्वेश तद्विष्णोः परमं पदम् ॥ ६२ ॥ <br>
ममान्यद्वाञ्छितं यद्यत्सर्वं जानासि सर्ववित् । <br>
सर्वान्तरात्मन्सर्वज्ञ तदुपायं वद प्रभो ॥ ६३ ॥ <br>
श्रीकृष्ण उवाच<br>
जानामि वाञ्छितं गङ्गे तव सर्वं सुरेश्वरि । <br>
पतिस्ते रुद्ररूपोऽयं लवणोदो भविष्यति ॥ ६४ ॥ <br>
ममैवांशः समुद्रश्च त्वं च लक्ष्मीस्वरूपिणी । <br>
विदग्धाया विदग्धेन संगमो गुणवान्भुवि ॥ ६५ ॥ <br>
यावत्यः सन्ति नद्यश्च भारत्याद्याश्च भारते । <br>
सौभाग्यं तव तास्वेव लवणोदस्य सौरते ॥ ६६ ॥ <br>
अद्यप्रभृति देवेशि कलेः पञ्चसहस्रकम् । <br>
वर्षं स्थितिस्ते भारत्या भुवि शापेन भारते ॥ ६७ ॥ <br>
नित्यं वारिधिना सार्धं करिष्यसि रहो रतिम् । <br>
त्वमेव रसिका देवी रसिकेन्द्रेण संयुता ॥ ६८ ॥ <br>
त्वां तोषयन्ति स्तोत्रेण भगीरथकृतेन च । <br>
भारतस्था जनाः सर्वे पूजयिष्यन्ति भक्तितः ॥ ६९ ॥ <br>
ध्यानेन कौथुमोक्तेन ध्यात्वा त्वां पूजयिष्यति । <br>
यः स्तौति प्रणमेन्नित्यं सोऽश्वमेधफलं लभेत् ॥ ७० ॥ <br>
गङ्गा गङ्गेति यो ब्रूयाद्योजनानां शतैरपि । <br>
मुच्यते सर्वपापेभ्यो विष्णुलोकं स गच्छति ॥ ७१ ॥ <br>
सहस्रपापिनां स्नानाद्यत्पापं ते भविष्यति । <br>
मद्‌भक्तदर्शने तावत्तदेव हि विनश्यति ॥ ७२ ॥ <br>
पापिनां तु सहस्राणां शवस्पर्शेन यत्तव । <br>
मन्मन्त्रोपासकस्नानात्तदघं च विनश्यति ॥ ७३ ॥ <br>
यत्र यत्र भवेद्‌गङ्गे मन्नामगुणकीर्तनम् । <br>
तत्रैव त्वमधिष्ठानं करिष्यस्यघमोचनात् ॥ ७४ ॥ <br>
सार्धं सरिद्‌भिः श्रेष्ठाभिः सरस्वत्यादिभिः शुभे । <br>
तत्तु तीर्थं भवेत्सद्यो यत्र मद्‌गुणकीर्तनम् ॥ ७५ ॥ <br>
यद्‌रेणुस्पर्शमात्रेण पूतो भवति पातकी । <br>
रेणुप्रमाणं वर्षं च स वैकुण्ठे वसेद्ध्रुवम् ॥ ७६ ॥ <br>
स्नास्यन्ति त्वयि ये भक्ता मन्नामस्मृतिपूर्वकम् । <br>
समुत्सृजन्ति प्राणांश्च ते गच्छन्ति हरेः पदम् ॥ ७७ ॥ <br>
पार्षदप्रवरास्ते च भविष्यन्ति हरेश्चिरम् । <br>
असंख्यकं प्राकृतिकं लयं द्रक्ष्यन्ति ते नराः ॥ ७८ ॥ <br>
मृतस्य बहुपुण्येन तच्छवं त्वयि विन्यसेत् । <br>
प्रयाति स च वैकुण्ठं यावदस्थ्नां स्थितिस्त्वयि ॥ ७९ ॥ <br>
कायव्यूहं ततः कृत्वा भोजयित्वा स्वकर्मजम् । <br>
तस्मै ददामि सारूप्यं तं करोमि च पार्षदम् ॥ ८० ॥ <br>
अज्ञानी त्वज्जलस्पर्शाद्यदि प्राणान्समुत्सृजेत् । <br>
तस्मै ददामि सारूप्यं तं करोमि च पार्षदम् ॥ ८१ ॥ <br>
अन्यत्र वा त्यजेत्प्राणांस्त्वन्नामस्मृतिपूर्वकम् । <br>
तस्मै ददामि सारूप्यमसंख्यं प्राकृतं लयम् ॥ ८२ ॥ <br>
अन्यत्र वा त्यजेत्प्राणान्मन्नामस्मृतिपूर्वकम् । <br>
तस्मै ददामि सालोक्यं यावद्वै ब्रह्मणो वयः ॥ ८३ ॥ <br>
तीर्थेऽप्यतीर्थे मरणे विशेषो नास्ति कश्चन । <br>
मन्मन्त्रोपासकानां च नित्यं नैवेद्यभोजिनाम् ॥ ८४ ॥ <br>
पूतं कर्तुं स शक्तो हि लीलया भुवनत्रयम् । <br>
रत्‍नेन्द्रसारनिर्माणयानेन सह पार्षदैः ॥ <br>
सद्यः स याति गोलोकं मम तुल्यो भवेद्‌ध्रुवम् ॥ ८५ ॥ <br>
मद्‌भक्तबान्धवा ये ये ते ते पुण्यधियः शुभे । <br>
ते यान्ति रत्‍नयानेन गोलोकं च सुदुर्लभम् ॥ ८६ ॥ <br>
यत्र यत्र मृता ये च ज्ञानाज्ञानेन वा सति । <br>
जीवन्मुक्ताश्च ते पूता भक्तसंनिधिमात्रतः ॥ ८७ ॥ <br>
इत्युक्त्वा श्रीहरिस्तां च तमुवाच भगीरथम् । <br>
स्तुहि गङ्गामिमां भक्त्या पूजां कुरु च सांप्रतम् ॥ ८८ ॥ <br>
भगीरथस्तां तुष्टाव पूजयामास भक्तितः । <br>
ध्यानेन कौथुमोक्तेन स्तोत्रेण च पुनः पुनः ॥ ८९ ॥ <br>
श्रीकृष्णं प्रणनामाथ परमात्मानमीश्वरम् । <br>
भगीरथश्च गङ्गा च सोऽन्तर्धानं गतो हरिः ॥ ९० ॥ <br>
नारद उवाच<br>
स्तोत्रेण केन ध्यानेन केन पूजाक्रमेण च । <br>
पूजां चकार नृपतिर्वद वेदविदां वर ॥ ९१ ॥ <br>
श्रीनारायण उवाच<br>
स्नात्वा नित्यक्रियां कृत्वा धृत्वा धौते च वाससी । <br>
पादौ प्रक्षाल्य चाऽऽचम्य संयतो भक्तिपूर्वकम् ॥ ९२ ॥ <br>
गणेशं च दिनेशं च वह्निं विष्णुं शिवं शिवम् । <br>
संपूजयेन्नरः शुद्धः सोऽधिकारी च पूजने ॥ ९३ ॥ <br>
गणेशं विघ्ननाशाय निष्पापाय दिवाकरम् । <br>
वह्निं स्वशुद्धये विष्णुं मुक्तये पूजयेन्नरः ॥ ९४ ॥ <br>
शिवं ज्ञानाय ज्ञानेशं शिवां बुद्धिविवृद्धये । <br>
संपूज्यैतल्लभेत्प्राज्ञो विपरीतमतोऽन्यथा ॥ ९५ ॥ <br>
दध्यावनेन तद्ध्यानं शृणु नारद तत्त्वतः । <br>
ध्यानं च कौथुमोक्तं वै सर्वपापप्रणाशनम् ॥ ९६ ॥ <br>
श्वेतचम्पकवर्णाभां गङ्गा पापप्रणाशिनीम् । <br>
कृष्णविग्रहसंभूतां कृष्णतुल्यां परां सतीम् ॥ ९७ ॥ <br>
वह्निशुद्धाशुकाधानां रत्‍नभूषणभूषिताम् । <br>
शरत्पूर्णेन्दुशतकप्रभाजुष्टकलेवराम् ॥ ९८ ॥ <br>
ईषद्धासप्रसन्नास्यां शश्वत्सुस्थिरयौवनाम् । <br>
नारायणप्रियां शान्तां सत्सौभाग्यसमन्विताम् ॥ ९९ ॥ <br>
बिभृतो कबरीभारं मालतीमाल्यसंयुताम् । <br>
सिन्दूरबिन्दुललितां सार्धं चन्दनबिन्दुभिः ॥ १०० ॥ <br>
कस्तूरीपत्रकं गण्डे नानाचित्रसमन्वितम् । <br>
पक्वबिम्बसमानैकचार्वोष्ठपुटमुत्तमम् ॥ १०१ ॥ <br>
मुक्तापङ्‍क्तिप्रभाजुष्टदन्तपङ्‍क्तिमनोहराम् । <br>
सुचारुवक्त्रनयना सकटाक्षमनोरमाम् ॥ १०२ ॥ <br>
कठिनं श्रीफलाकारं स्तनयुग्मं च बिभ्रतीम् । <br>
बृहच्छ्रोणीं सुकठिनां रम्भास्तम्भविनिन्दिताम् ॥ १०३ ॥ <br>
स्थलपद्मप्रभाजुष्टपादपद्मयुगं धराम् । <br>
रत्‍नाभरणसंयुक्तं कुङ्‍कुमाक्तं सयावकम् ॥ १०४ ॥ <br>
देवेन्द्रमौलिमन्दारमकरन्दकणारुणम् । <br>
सुरसिद्धमुनीन्द्रादिदत्तार्घ्यैः संयुतं सदा ॥ १०५ ॥ <br>
तपस्विमौलिनिकरभ्रमरश्रेणिसंयुतम् । <br>
मुक्तिप्रदं मुमुक्षूणां कामिनां स्वर्गभोगदम् ॥ १०६ ॥ <br>
वरां वरेण्या वरदां भक्तानुग्रहविग्रहाम् । <br>
श्रीविष्णोः पददात्रीं च भजे विष्णुपदीं सतीम् ॥ १०७ ॥ <br>
इति ध्यानेन चानेन ध्यात्वा त्रिपथगां शुभाम् । <br>
दत्त्वा संपूजयेद्‌बह्मन्नुपचारांश्च षोडश ॥ १०८ ॥ <br>
आसनं पाद्यमर्घ्यं च स्नानीयं चानुलेपनम् । <br>
धूपं दीपं च नैवेद्यं ताम्बूलं शीतलं जलम् ॥ १०९ ॥ <br>
वसनं भूषणं माल्यं गन्धमाचमनीयकम् । <br>
मनोहरं सुतल्पं च देयान्येतानि षोडश ॥ ११० ॥ <br>
दत्त्वा भक्त्या संप्रणमेत्स्तुत्वा तां संपुटाञ्जलि । <br>
संपूज्यैवंप्रकारेण सोऽश्वमेधफलं लभेत् ॥ १११ ॥ <br>
स्तोत्रं वै कौथुमोक्तं च संवादं विष्णुवेधसोः । <br>
शृणु नारद वक्ष्यामि पापघ्नं च सुपुण्यदम् ॥ ११२ ॥ <br>
ॐ नमो गङ्गायै । <br>
श्रीब्रह्मोवाच<br>
श्रोतुमिच्छामि देवेश लक्ष्मीकान्त नमः प्रभो । <br>
विष्णो विष्णुपदीस्तोत्रं पापघ्नं पुण्यकारणम् ॥ ११३ ॥ <br>
श्रीनारायण उवाच<br>
शिवसंगीतसंमुग्धश्रीकृष्णाङ्गद्रवोद्‌भवाम् । <br>
राधाङ्गद्रवसंभूतां तां गङ्गा प्रणमाम्यहम् ॥ ११४ ॥ <br>
या जन्मसृष्टेरादौ च गोलके रासमण्डले । <br>
संनिधाने शंकरस्य तां गङ्गा प्रणमाम्यहम् ॥ ११५ ॥ <br>
गोपैर्गोपीभिराकीर्णे शुभे राधामहोत्सवे । <br>
कार्तिकीपूर्णिमाजातां तां गङ्गा प्रणमाम्यहम् ॥ ११६ ॥ <br>
कोटियोजनविस्तीर्णा दैर्घ्ये लक्षगुणा ततः । <br>
समावृता या गोलोकं तां गङ्गा प्रणमाम्यहम् ॥ ११७ ॥ <br>
षष्टिलक्षैर्योजनैर्या ततो दैर्घ्ये चतुर्गुणा । <br>
समावृता या वैकुण्ठं तां गङ्गा प्रणमाम्यहम् ॥ ११८ ॥ <br>
विंशल्लक्षैर्योजनैर्या ततोदैर्घ्ये चतुर्गुणा । <br>
समावृता ब्रह्मलोकं या तां गङ्गा प्रणमाम्यहम् ॥ ११९ ॥ <br>
त्रिंशल्लक्षैर्योजनैर्या दैर्घ्ये पञ्चगुणा ततः । <br>
आवृता शिवलोकं या तां गङ्गा प्रणमाम्यहम्. ॥ १२० ॥ <br>
षड्‍योजनसुविस्तीर्णा दैर्घ्ये दशगुणा ततः । <br>
मन्दाकिनी येन्द्रलोके तां गङ्गा प्रणमाम्यहम् ॥ १२१ ॥ <br>
लक्षयोजनविस्तीर्णा दैर्घ्ये शतगुणा ततः । <br>
आवृता ध्रुवलोकं या तां गङ्गा प्रणमाम्यहम् ॥ १२२ ॥ <br>
लक्षयोजनविस्तीर्णा दैर्घ्ये षड्गुणिता ततः । <br>
आवृता चन्द्रलोकं या तां गङ्गा प्रणमाम्यहम् ॥ १२३ ॥ <br>
योजनैः षष्टिसाहस्रैर्दैर्घ्ये दशगुणा ततः । <br>
आवृता सूर्यलोकं या तां गङ्गा प्रणमाम्यहम् ॥ १२४ ॥ <br>
लक्षयोजनविस्तीर्णा दैर्घ्ये षड्गुणिता ततः । <br>
आवृता सत्यलोकं या तां गङ्गा प्रणमाम्यहम् ॥ १२५ ॥ <br>
दशलक्षैयोजनैर्या दैर्घ्ये पञ्चगुणा ततः । <br>
आवृता या तपोलोकं तां गङ्गा प्रणमाम्यहम् ॥ १२६ ॥ <br>
सहस्रयोजना या च दैर्घ्ये सप्तगुणा ततः । <br>
आवृता जनलोकं या तां गङ्गा प्रणमाम्यहम् ॥ १२७ ॥ <br>
सहस्रयोजनायामा दैर्ध्ये सप्तगुणा ततः । <br>
आवृता या च कैलासं तां गङ्गा प्रणमाम्यहम् ॥ १२८ ॥ <br>
पाताले या भोगवती विस्तीर्णा दशयोजना । <br>
कतो दशगुणा दैर्ध्ये तां गङ्गा प्रणमाम्यहम् ॥ १२९ ॥ <br>
क्रोशैकमात्रविस्तीर्णा ततः क्षीणा न कुत्रचित् । <br>
क्षितौ चालकनन्दा या तां गङ्गा प्रणमाम्यहम् ॥ १३० ॥ <br>
सत्ये या क्षीरवर्णा च त्रेतायामिन्दुसंनिभा । <br>
द्वापरे चन्दनाभा च तां गङ्गा प्रणमाम्यहम् ॥ १३१ ॥ <br>
जलप्रभा कलौ या च नान्यत्र पृथिवीतले । <br>
स्वर्गे च नित्यं क्षीराभा तां गङ्गा प्रणमाम्यहम् ॥ १३२ ॥ <br>
यस्याः प्रभाव अतुलः पुराणे च श्रुतौ श्रुतः । <br>
या पुण्यदा पापहर्त्री तां गङ्गा प्रणमाम्यहम् ॥ १३३ ॥ <br>
यत्तोयकणिकास्पर्शः पापिनां च पितामह । <br>
ब्रह्महत्यादिकं पापं कोटिजन्मार्जितं दहेत् ॥ १३४ ॥ <br>
इत्येवं कथितं ब्रह्मन्गङ्गापद्यैकविंशतिम् । <br>
स्तोत्ररूपं च परमं पापघ्नं पुण्यबीजकम् ॥ १३५ ॥ <br>
नित्यं यो हि पठेद्‌भक्त्या संपूज्य च सुरेश्वरीम् । <br>
अश्वमेधफलं नित्यं लभते नात्र संशयः ॥ १३६ ॥ <br>
अपुत्रो लभते पुत्रं भार्याहीनो लभेत्प्रियाम् । <br>
रोगान्मुच्येत रोगी च बद्धो मुच्येत बन्धनात् ॥ १३७ ॥ <br>
अस्पष्टकीर्तिः सुयशा मूर्खो भवति पण्डितः । <br>
यः पठेत्प्रातरुत्थाय गङ्गास्तोत्रमिदं शुभम् ॥ १३८ ॥ <br>
शुभं भवेत्तु दुःस्वप्नं गङ्गास्नानफलं भवेत् ॥ १३९ ॥ <br>
नारायण उवाच<br>
भगीरथोऽनया स्तुत्या स्तुत्वा गङ्गा च नारद । <br>
जगाम तां गृहीत्वा च यत्र नष्टाश्च सागराः ॥ १४० ॥ <br>
वैकुण्ठं ते ययुस्तूर्णं गङ्गायाः स्पर्शवायुना । <br>
भगीरथेन साऽऽनीता तेन भागीरथी स्मृता ॥ १४१ ॥ <br>
इत्येवं कथितं सर्वं गङ्गोपाख्यानमुत्तमम् । <br>
पुण्यदं मोक्षदं सारं किं भूयः श्रोतुमिच्छसि ॥ १४२ ॥ <br>
नारद उवाच<br>
शिवसंगीतसंमुग्धे श्रीकृष्णे द्रवतां गते । <br>
द्रवतां च गतायां च राधायां किं बभूव ह ॥ १४३ ॥ <br>
तत्रस्थाश्च जना ये ये ते च किं चक्रुरुद्यमम् । <br>
एतत्सर्वं सुविस्तीर्णं प्रभो वक्तुमिहार्हसि ॥ १४४ ॥ <br>
नारायण उवाच<br>
कार्तिकीपूर्णिमायां च राधायाः सुमहोत्सवे । <br>
कृष्णा संपूज्य तां राधामवसद्‌रासमण्डले ॥ १४५ ॥ <br>
कृष्णेन पूजितां तां तु संपूज्याऽऽदृतमानसाः । <br>
ऊचुर्ब्रह्मादयः सर्वे ऋषयः सनकादयः ॥ १४६ ॥ <br>
एतस्मिन्नन्तरे कृष्णसंगीतं च सरस्वती । <br>
जगौ सुन्दरतानेन वीणया च मनोहरम् ॥ १४७ ॥ <br>
तुष्टो ब्रह्मा ददौ तस्यै महारत्‍नाढ्यमालिकाम् । <br>
शिरोमणीन्द्रसारं च सर्वब्रह्माण्डदुर्लभम् ॥ १४८ ॥ <br>
कृष्णः कौस्तुभरत्‍नं च सर्वरत्‍नात्परं वरम् । <br>
अमूल्यरत्‍नखचितं हारसारं च राधिका ॥ १४९ ॥ <br>
नारायणश्च भगवान्वनमालां मनोहराम् । <br>
अमूल्यरत्‍नकलितं लक्ष्मीर्मकरकुण्डलम् ॥ १५० ॥ <br>
विष्णुमाया भगवती मूलप्रकृतिरीश्वरी । <br>
दुर्गा नारायणीशानी विष्णुभक्तिं सुदुर्लभाम् ॥ १५१ ॥ <br>
धर्मबुद्धिं च धर्मस्तु यशश्च विपुलं भवे । <br>
वह्निशुद्धांशुकं वह्निर्वायुश्च मणिनूपुरम् ॥ १५२ ॥ <br>
एतस्मिन्नन्तरे शंभुर्ब्रह्मणा प्रेरितो मुहुः । <br>
जगौ श्रीकृष्णसंगीतं रासोल्लाससमन्वितम् ॥ १५३ ॥ <br>
मूर्छां प्रापुः सुराः सर्वे चित्रपुत्तलिका यथा । <br>
क्षणेन चेतनां प्राप्य ददृशुः रासमण्डलम् ॥ १५४ ॥ <br>
स्थलं सर्वं जलाकीर्णं हीनराधाहरिं तथा । <br>
अत्युच्चैः रुरुदुः सर्वे गोपा गोप्यः सुरा द्विजाः ॥ १५५ ॥ <br>
ध्यानेन धाता बुबुधे सर्वमेतदभीप्सितम् । <br>
गतश्च राधया सार्धं श्रीकृष्णो द्रवतामिति ॥ १५६ ॥ <br>
ततो ब्रह्मादयः सर्वे तुष्टुवुः परमेश्वरम् । <br>
स्वमूर्तिं दर्शय विभो वाञ्छितो वर एष नः ॥ १५७ ॥ <br>
एतस्मिन्नन्तरे तत्र वाग्बभूवाशरीरिणी । <br>
तामेव शुश्रुवुः सर्वे सुव्यक्तां मधुरां शुभाम् ॥ १५८ ॥ <br>
सर्वात्माऽहमियं शक्तिर्भक्तानुग्रहविग्रहा । <br>
ममाप्यस्याश्च हे देवा देहेन च किमावयोः ॥ १५९ ॥ <br>
मनवो मानवाः सर्वे मुनयश्चैव वैष्णवाः । <br>
मन्मन्त्रपूता मां द्रष्टुमागमिष्यन्ति मत्पदम् ॥ १६० ॥ <br>
मूर्तिं द्रष्टुं च सुव्यग्रा यूयं यदि सुरेश्वराः । <br>
करोतु शंभुस्तत्रैव मदीयं वाक्यपालनम् ॥ १६१ ॥ <br>
स्वयं विधाता त्वं ब्रह्मन्नाज्ञां कुरु जगद्‌गुरो । <br>
कर्तुं शास्त्रविशेषं च वेदाङ्गं सुमनोहरम् ॥ १६२ ॥ <br>
अपूर्वमन्त्रनिकरैः सर्वाभीष्टफलप्रदैः । <br>
स्तोत्रैश्च कवचैर्ध्यानैर्युतं पूजाविधिक्रमैः ॥ १ ६३ ॥ <br>
मन्मन्त्रं कवचं स्तोत्रं कृत्वा यत्‍नेन गोपय । <br>
भवन्ति विमुखा ये न जनानां यत्करिष्यति ॥ १६४ ॥ <br>
सहस्रेषु शतेष्वेको मन्मन्त्रोपासको भवेत् । <br>
ते ते जना मन्त्रपूताश्चाऽऽगमिष्यन्ति मत्पदम् ॥ १६५ ॥ <br>
अन्यथा च भविष्यन्ति सर्वे गोलोकवासिनः । <br>
निष्फलं भविता सर्वं ब्रह्माण्डं चैव वेधसः ॥ १६६ ॥ <br>
जनाः पञ्चप्रकाराश्च युक्ताः स्रष्टुर्भवे भवे । <br>
पृथिवीवासिनः केचित्केचित्स्वर्गनिवासिनः ॥ १६७ ॥ <br>
अधोनिवासिनः केचिद्‌ब्रह्मलोकनिवासिनः । <br>
केचिद्वा वैष्णवाः केचिन्मम लोकनिवासिनः ॥ १६८ ॥ <br>
इदं कर्तुं महादेवः करोतु सुरसंसदि । <br>
प्रतिज्ञां सुदृढां सद्यस्ततो मूर्तिं च पश्यसि ॥ १६९ ॥ <br>
इत्येवमुक्त्वा गगने विरराम सनातनः । <br>
तद्‌ दृष्ट्‍वा तां जगद्धाता तमुवाच शिवं मुदा ॥ १७० ॥ <br>
ब्राह्मणो वचनं श्रुत्वा ज्ञानेशो ज्ञानिनां वरः । <br>
गङ्गातोयं करे धृत्वा स्वीचकार वचस्तु सः ॥ १७१ ॥ <br>
संयुक्तं विष्णुमायाद्यैर्मन्त्राद्यैः शास्त्रमुत्तमम् । <br>
वेदसारं करिष्यामि कृष्णाज्ञापालनाय च ॥ १७२ ॥ <br>
गङ्गातोयमुपस्पृश्य मिथ्या यदि वदेज्जनः । <br>
स याति कालसूत्रं च यावद्वै ब्रह्मणो वयः ॥ १७३ ॥ <br>
इत्युक्ते शंकरे ब्रह्मन्गोलोके सुरसंसदि । <br>
आविर्बभूव श्रीकृष्णो राधया सह तत्पुरः ॥ १७४ ॥ <br>
ते तं दृष्टा च संहृष्टाः संस्तूय पुरुषोत्तमम् । <br>
परमानन्दपूर्णाश्च चक्रुश्च पुनरुत्सवम् ॥ १७५ ॥ <br>
कालेन शंभुर्भगवाञ्छास्त्रदीपं चकार सः । <br>
इत्येवं कथितं सर्वं सुगोप्यं च सुदुर्लभम् ॥ १७६ ॥ <br>
सा चैवं द्रवरूपा या गङ्गा गोलोकसंभवा । <br>
राधाकृष्णाङ्गसंभूता भुक्तिमुक्तिफलप्रदा ॥ १७७ ॥ <br>
स्थाने स्थाने स्थापिता सा कृष्णेन परमात्मना । <br>
कृष्णस्वरूपा परमा सर्वब्रह्माण्डपूजिता ॥ १७८ ॥ <br>
इति श्री ब्रह्मवैवर्तमहापुराणे प्रकृतिखण्डे <br>
नारदनारायणसंवादे गङ्गोपाख्यानं नाम दशमोऽध्यायः ॥ १० ॥ <br>
</p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 13-01-2018  -->
