<html>
<head>
<meta http-equiv="content-type" content="text/html; charset=utf-8">
<title>
ब्रह्मवैवर्तपुराणम्   -  तृतीयं गणपतिखण्डम्   -   चतस्त्रिंशोऽध्यायः   
</title>
<link rel="stylesheet" type="text/css" href="../css/brahmav.css"> 

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-03-33.htm">मागील अध्याय</a>
</div>
<div class="nex">
<a href="adhyaya-03-35.htm">पुढचा अध्याय</a>
<br></div><br>

<p class="hdr1">
ब्रह्मवैवर्तपुराणम्</p>
<p class="hdr2">
तृतीयं गणपतिखण्डम्  -  चतस्त्रिंशोऽध्यायः </p>

<p class="hdr3">
युद्धारंभः  - </p><br>

<p class="shl">
नारायण उवाच <br>
स प्रातराह्निकं कृत्वा समालोच्य च तैः सह ।  <br>
दूतं प्रस्थापयामास कार्तवीर्याश्रमं भृगुः ॥ १ ॥  <br>
स दूतः शीघमागत्य वसन्तं राजसंसदि ।  <br>
वेष्टितं सचिवैः सार्धमुवाच नृपतीश्वरम् ॥ २ ॥  <br>
रामदूत उवाच <br>
नर्मदातीरसानिध्ये न्यग्रोधाक्षयमूलके ।  <br>
स भृगुर्भ्रातृभिः सार्धं त्व तत्राऽऽगन्तुमर्हसि ॥ ३ ॥  <br>
युद्धं कुरु महाराज जातिभिर्ज्ञातिभिः सह ।  <br>
त्रिःसप्तकृत्वो निर्भूपां करिष्यति महीमिति ॥ ४ ॥  <br>
इत्युक्त्वा रामदूतश्चाप्यगच्छद्‌रामसंनिधिम् ।  <br>
राजा विधाय संनाहं समरं गन्तुमुद्यतः ॥ ५ ॥  <br>
गच्छन्तं समरं दृष्ट्‍वा प्राणेशं सा मनोरमा ।  <br>
तमेव वारयामास वासयामास संनिधौ ॥ ६ ॥  <br>
राजा मनोरमां दृष्ट्‍वा प्रसन्नवदनेक्षणः ।  <br>
तामुवाच सभामध्ये वाक्यं मानसिकं मुने ॥ ७ ॥  <br>
कार्तवीर्यार्जुन उवाच <br>
मामेवाह्वयते कान्ते जमदग्निसुतो महान् ।  <br>
स तिष्ठन्नर्मदातीरे रणाय भ्रतृभिः सह ॥ ८ ॥  <br>
संप्राप्य शंकराच्छस्त्रं मन्त्रं च कवचं हरेः ।  <br>
त्रिःसप्तकृत्वो निर्भूपां कर्तुमिच्छति मेदिनीम् ॥ ९ ॥  <br>
आन्दोलयन्ति मे प्राणा मनः संक्षुभितं मुहुः ।  <br>
शश्वत्स्फुरति वामाङ्‌गं दृष्टं स्वप्नं शृणु प्रिये ॥ १० ॥  <br>
तैलाभ्यङ्‌गितमात्मानपपश्य गर्दभोपरि ।  <br>
ओण्ढपुष्पस्य माल्यं च बिभ्रतं रक्तचन्दनम् ॥ ११ ॥  <br>
रक्तवस्त्रपरीधानं लोहालकारभूषितम् ।  <br>
क्रीडन्तं च हसन्तं च निर्वाणाङ्‌गारराशिना ॥ १२ ॥  <br>
भस्माच्छन्नां च पृथिवीं जपापुष्पान्वितां सति ।  <br>
रहितं चन्द्रसूर्याभ्यां रक्तसंध्यमित्तवतं नभः ॥ १३ ॥  <br>
मुक्तकेशां च नृत्यन्तीं विधवां छिन्ननासिकाम् ।  <br>
रक्तवस्त्रपरीधानामपश्यं चाट्टहासिनीम् ॥ १४ ॥  <br>
सशरामग्निरहितां चितां भस्मसमन्विताम् ।  <br>
भस्मवृष्टिमसृग्वृष्टिमग्निवृष्टिमपीश्वरि ॥ १५ ॥  <br>
पक्वतालफलाकीर्णां पृथिवीमस्थिसंयुताम् ।  <br>
अपश्यं कर्परौधं च च्छिन्नकेशनखन्वितम् ॥ १६ ॥  <br>
पर्वतं लवणानां च राशीभूतं कपर्दकम् ।  <br>
चूर्णानां चैव तैलानामदृशं कन्दरं निशि ॥ १७ ॥  <br>
अदृशं पुष्पितं वृक्षमशोककरवीरयोः ।  <br>
तालवृक्षं च फलितं तत्र चैव पतत्फलम् ॥ १८ ॥  <br>
स्वकरात्पूर्णकलशः पपात च बभञ्ज च ।  <br>
इत्यपश्यं च गगनात्संपतच्चन्द्रमण्डलम् ॥ १९ ॥  <br>
अपश्यमम्बरात्सूर्यमण्डलं संपतद्‌भुवि ।  <br>
उल्कापातं धूमकेतुं ग्रहणं चन्द्रसूर्ययोः ॥ २० ॥  <br>
विकृताकारपुरुषं विकटास्यं दिगम्बरम् ।  <br>
आगच्छन्तं चाग्रतस्तमपश्यं च भयानकम् ॥ २१ ॥  <br>
बाला द्वादशवर्षीया वस्त्रभूणभूषिता ।  <br>
संरुष्टा याति मद्‌गेहादित्यपश्यमहं निशि ॥ २२ ॥  <br>
आज्ञां त्वं देहि राजेन्द्र तद्‌गेहनद्यानि काननम् ।  <br>
वदसि त्वं माभिति च निश्वपश्यमहं शुचा ॥ २३ ॥  <br>
रुष्टो विप्रो मा शपते संन्यासो च तथा गुरुः ।  <br>
भित्तौ पुत्तेलिकाश्चित्रा नृत्यन्तीश्च ददर्श ह ॥ २४ ॥  <br>
चञ्चलानां च गृध्राणां काकानां निकरैः सदा ।  <br>
पीडितं महिषाणां च स्वमपश्यमहं निशि ॥ २५ ॥  <br>
पीडितं तैलयन्त्रैण भ्रमितं तैलकारिणा ।  <br>
दिगम्बरान्याशहस्तानपश्यमहमीश्वरि ॥ २६ ॥  <br>
नृत्यन्ति गायकाः सर्वे गानं गायन्ति मे गृहे ।  <br>
विवाहं परमानन्दमित्यपश्यमहं निशि ॥ २७ ॥  <br>
रमणं कुर्वतो लोकात्केशाकेशि च कुर्वतः ।  <br>
अदृशं समरं रात्रौ काकानां च शुनामपि ॥ २८ ॥  <br>
मोटकानि च पिण्डानि श्मशानं शवसंयुतम् ।  <br>
रक्तवस्त्रं शुक्लवस्त्रमपश्यं निशि कामिनि ॥ २९ ॥  <br>
कृष्णाम्बरा कृष्णवर्णा नग्ना वै मुक्तकेशिनी ।  <br>
विधवा श्लिष्यति च मामपश्यं निशि शोभने ॥ ३० ॥  <br>
नापितो मुण्डते मुण्डं श्मश्रुश्रेणीं च मे प्रिये ।  <br>
वक्षःस्थलं च नखरमित्यपश्यमहं निशि ॥ ३१ ॥  <br>
पादुकाचर्मरज्जूनामपश्यं राशिमुल्बणम् ।  <br>
चक्रं भ्रमन्तं भूमौ च कुलालस्येति सुन्दरि ॥ ३२ ॥  <br>
वात्यया घूर्णमान च शुष्कवृक्षं तमुत्थितम् ।  <br>
पूर्णमानं कबन्धं वै चापश्यं निशि सुव्रते ॥ ३३ ॥  <br>
ग्रथितां मुण्डमालां च चूर्णमानां च वात्यया ।  <br>
अतीव धोरदशनामप्यपश्यमहं वरे ॥ ३४ ॥  <br>
भूतप्रेता मुक्तकेशा वमन्तश्च हुताशनम् ।  <br>
मां भीषयन्ति सततमित्यपश्यमहं निशि ॥ ३५ ॥  <br>
दग्धजीवं दग्धवृक्षं व्याधिग्रस्तं नरं परम् ।  <br>
अङ्‌गहीनं च वृषलमप्यपश्यमहं निशि ॥ ३६ ॥  <br>
गेहपर्वतवृक्षाणां सहसा पततं परम् ।  <br>
मुहुर्मुहुर्वज्रपातमप्यपश्यमहं निशि ॥ ३७ ॥  <br>
कुक्कुराणां शृगालानां रोदनं च मुहुर्मुहुः ।  <br>
गृहे गृहे च नियतमपश्यं सर्वतो निशि ॥ ३८ ॥  <br>
अधःशिरस्तूर्ध्वपादं मुक्तकेशं दिगम्बरम् ।  <br>
भूमौ भ्रमन्तं गच्छन्तं चाप्यपश्यमहं नरम् ॥ ३९ ॥  <br>
विकृताकारशब्दं च ग्रामादौ देवरोदनम् ।  <br>
प्रातः श्रुत्वैवावबुद्धः क उपायो वदाधुना ॥ ४० ॥  <br>
नृपतेर्वचनं श्रुत्वा हृदयेन विदूयता ।  <br>
सगद्‌गदं च रुदती तमुवाच नृपेश्वरम् ॥ ४१ ॥  <br>
हे नाथ रमणश्रेष्ठ श्रेष्ठ सर्वमहीभृताम् ।  <br>
प्राणातिरेक प्राणेश शृणु वाक्यं शुभावहम् ॥ ४२ ॥  <br>
नारायणांशो भगवाञ्जामदन्यो महाबली ।  <br>
सृष्टिसंहर्तुरीशस्य शिष्योऽयं जगतः प्रभोः ॥ ४३ ॥  <br>
त्रिःसप्तकृत्वो निर्भूपां करिष्यामि महोमिति ।  <br>
प्रतिज्ञा यस्य रामस्य तेन सार्धं रणं त्यज ॥ ४४ ॥  <br>
पापिनं रावणं जित्वा शूरं त्वमपि मन्यसे ।  <br>
स त्वया न जितो नाथ स्वपापेन पराजितः ॥ ४५ ॥  <br>
यो न रक्षति धर्मं च तस्य को रक्षिता भुवि ।  <br>
स नश्यति स्वयं मूढो जीवन्नपि मृतोहि सः ॥ ४६ ॥  <br>
शुभाशुभस्य सततं साक्षी धर्मस्यकर्मणः ।  <br>
आत्मारामः स्थितः स्वान्तो मूढस्त्वं नहि पश्यसि ॥ ४७ ॥  <br>
पुत्रदारादिकं यद्यत्सर्वेश्वर्यं सुधर्मिणाम् ।  <br>
जलबुद्‌बुदवत्सर्वमनित्यं नश्वरं नृप ॥ ४८ ॥  <br>
संसारं स्वप्नसदृशं मत्वा सन्तोऽत्र भारते ।  <br>
ध्यायन्ति सततं धर्मं तपः कुर्वन्ति भक्तितः ॥ ४९ ॥  <br>
दत्तेन दत्तं यज्ज्ञानं तत्सर्वं विस्मृतं त्वया ।  <br>
अस्ति चेद्विप्रहिंसायां कुबुद्धे त्वन्मनः कथम् ॥ ५० ॥  <br>
सुखार्थे मृगयां गत्वा तत्रोपोष्य द्विजाश्रमे ।  <br>
भुक्त्वा मिष्टमपूर्वं च हतो विप्रो निरर्थकम् ॥ ५१ ॥  <br>
गुरुविप्रसुराणां च यः करोति पराभवम् ।  <br>
अभीष्टदेवस्तं रुष्टो विपत्तिस्तस्य संनिधौ ॥ ५२ ॥  <br>
स्मरणं कुरु राजेन्द्र दत्तात्रेयपदाम्बुजम् ।  <br>
गुरौ भक्तिश्च सर्वेषां सर्वविघ्नविनाशिनी ॥ ५३ ॥  <br>
गुरुदेवं समभ्यर्च्य तं भृगुं शरणं व्रज ।  <br>
विप्रे देवे प्रसन्ने च क्षत्रियाणां नहि क्षतिः ॥ ५४ ॥  <br>
विप्रस्य किंकरो भूपो वैश्यो भूपस्य भूमिप ।  <br>
सर्वेषां किंकराः शूद्रा ब्राह्मणस्य विशेषतः ॥ ५५ ॥  <br>
अयशः शरणं शश्वत्क्षत्रियस्य च क्षत्रिये ।  <br>
महद्यशस्तच्छरणं गुरुदेवद्विजेषु च ॥ ५६ ॥  <br>
ब्राह्मणं भज राजेन्द्र गरीयांसं सुरादपि ।  <br>
ब्राह्मणे परितुष्टे च संतुष्टाः सर्वदेवताः ॥ ५७ ॥  <br>
इत्येवमुक्त्वा राजेन्द्रं क्रोडे कृत्वा महासती ।  <br>
मुहुर्मुहुर्मुखं दृष्टा विललाप रुरोद च ॥ ५८ ॥  <br>
क्षणं तिष्ठ महाराज पुनरेवमुवाच सा ।  <br>
स्नानं कुरु महाराज भोजयिष्यामि वाञ्छितम् ॥ ५९ ॥  <br>
चन्दनागुरुकस्तृरीकर्पूरैः कुडत्कुमैर्युतम् ।  <br>
अनुलेपं करिष्यामि सर्वाङ्‌गे तव सुन्दर ॥ ६० ॥  <br>
क्षणं सिंहासने तिष्ठ क्षणं वक्षसि मे प्रभो ।  <br>
सभायां पुष्परचिते तल्पे पश्यामि शोभनम् ॥ ६ १ ॥  <br>
शतपुत्राधिकः प्रेम्णा सतीनां वै पतिनृप ।  <br>
निरूपितो भगवता वेदेषु हरिणा स्वयम् ॥ ६२ ॥  <br>
मनोरमावचः श्रुत्वा राजा परमपण्डितः ।  <br>
बोधयामास तां राज्ञीं ददौ प्रत्युत्तरं पुनः ॥ ६३ ॥  <br>
कार्तवीर्यार्जुन उवाच <br>
शृणु कान्ते जःऽक्षताप्रण श्रुतं सर्वं त्वयेरितम् ।  <br>
शोकार्तानां च वचनं न प्रशंस्यं सभासु च ॥ ६४ ॥  <br>
सुखं दुःखं भय शोकः कलहः प्रीतिरेव च ।  <br>
कर्मभोगार्हकालेन सर्वं भजति सुन्दरि ॥ ६५ ॥  <br>
कालो ददाति राजत्वं कालो मृत्युं पुनर्भवम् ।  <br>
कालः सृजति संसारं कालः संहरते पुनः ॥ ६६ ॥  <br>
करोति पालनं कालः कालरूपी जनार्दनः ।  <br>
कालस्य कालः श्रीकृष्णो विधातुर्विधिरेव च ॥ ६७ ॥  <br>
संहर्तुर्वाऽपि संहर्ता पातुः पाता च कर्मकृत् ।  <br>
स कर्मणा कर्मरूपी ददाति तपसां फलम् ॥ ६८ ॥  <br>
कः केन हन्यते जन्तुः कर्मणा वै विना सति ।  <br>
स्रष्टा सृजति सृष्टिं च संहर्ता संहरेत्पुनः ॥ ६९ ॥  <br>
पाता पाति च भूतानि यस्याऽऽज्ञां परिपालयेत् ।  <br>
यस्याऽज्ञया वाति वातः संततं भयविह्वलः ॥ ७० ॥  <br>
शश्वत्संचरते मृत्युः सूर्यस्तपति संततम् ।  <br>
वर्षतीन्द्रो दहत्यग्निः कालो भ्रमति भीतवत् ॥ ७१ ॥  <br>
तिष्ठन्ति स्थावराः सर्वे चरन्ति सततं चराः ।  <br>
वृक्षाश्च पुष्पिताः काले फलिताः पल्लवान्विताः ॥ ७२ ॥  <br>
शुष्यन्ति कालतः काले वर्धन्ते च तदाज्ञया ।  <br>
आविर्भूता तिरोभूता सृष्टिरेव यदाज्ञया ॥  <br>
तस्याऽज्ञया भवेत्सर्वं न किंचित्स्वेच्छया नृणाम् ॥ ७३ ॥  <br>
नारायणांशो भगवाञ्जामदग्न्यो महाबलः ।  <br>
त्रिः सप्तकृत्वो निर्भूपां करिष्यति महीमिति ॥ ७४ ॥  <br>
प्रतिज्ञा विफला तस्य न भवेत्तु कदाचन ।  <br>
निश्चितं तस्य वध्योऽहमिति जानामि सुव्रते ॥ ७५ ॥  <br>
ज्ञात्वा सर्वं भविष्यं च शरणं यामि तत्कथम् ।  <br>
प्रतिष्ठितानां चाकीर्तिर्मरणादतिरिच्यते ॥ ७६ ॥  <br>
इत्येवमुक्त्वा राजेन्द्रः समरं गन्तुमुद्यतः ।  <br>
वाद्यं च वादयामास कारयामास मङ्‌गलम् ॥ ७७ ॥  <br>
शतकोटिनृपाणां च राजेन्द्राणां त्रिलक्षकम् ।  <br>
अक्षौहिणीनां शतकं महाबलपराक्रमम् ॥ ७८ ॥  <br>
अश्वानां च गजानां च पदातीनां तथैव च ।  <br>
असंख्यकं रथानां च गृहीत्वा गन्तुमुद्यतः ॥ ७९ ॥  <br>
बभूव स्तिमिता साध्वी दृष्ट्‍वा तं गमनोन्मुखम् ।  <br>
धृतवन्तं च सन्नाहमक्षयं सशरं धनुः ॥ ८० ॥  <br>
क्रीडागारे क्षणं तस्थौ कृत्वा कान्तं स्ववक्षसि ।  <br>
पश्यन्ती तन्मुखाम्भोजं चुचुम्ब च मुहुर्मुहुः ॥ ८१ ॥  <br>
इति श्रीब्रह्मवैवर्त महापुराणे गणपतिखण्डे  <br>
नारदनारायणसंवादे चतुस्त्रिंशोध्यायः ॥ ३४ ॥  <br>
</p><br>

<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 28-05-2018  -->
