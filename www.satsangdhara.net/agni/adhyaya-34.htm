<html>
<head>
<meta http-equiv="content-type" content="text/html; charset=utf-8">
<title>
अग्निपुराणम्   -  चतुस्त्रिंशोऽध्यायः
</title>
<link rel="stylesheet" type="text/css" href="../css/garg.css"> 

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-33.htm">मागचा अध्याय</a>
</div>
<div class="nex">
<a href="adhyaya-35.htm">पुढचा अध्याय</a>
<br></div><br>

<p class="hdr1">
अग्निपुराणम्</p>

<p class="hdr2">
चतुस्त्रिंशोऽध्यायः  </p>

<p class="hdr3">
पवित्रकारोपणे पूजाहोमादिविधिः  - </p><br>

<p class="shl">
अग्निरुवाच -  <br>
विशेदनेन मन्त्रेण यागस्थानञ्च भूषयेत्  । <br>
नमो ब्रह्मण्यदेवाय श्रीधरायाव्ययात्मने  ॥ १ ॥ <br>
ऋग्यजुःसामरूपाय शब्ददेहाय  विष्णवे । <br>
विलिख्य मण्डलं सायं यागद्रव्यादि चाहरेत्  ॥ २ ॥ <br>
प्रक्षालितकराङ्‌घ्रिः सन् विन्यस्यार्घ्य करो नरः  । <br>
अर्घ्यादिभिस्तु शिरः प्रोक्ष्य द्वारदेशादिकं यथा  ॥ ३ ॥ <br>
आरभेद् द्वारयागञ्च तोरणेशान् प्रपूजयेत्  । <br>
अश्वत्थोदुम्बरवटप्रक्षाः पूर्वादिगा नगाः  ॥ ४ ॥ <br>
ऋगिन्द्रशोभनं प्राच्यां यजुर्यमसुभद्रकम् । <br>
सामापश्च सुधन्वाख्यं सोमाथर्वसुहोत्रकम् ॥ ५ ॥ <br>
तोरणान्तः पताकाश्च कुमुदाद्या घटद्वयम् । <br>
द्वारि द्वारि स्वनाम्नार्च्याः पूर्वे पूर्णश्च पुष्करः  ॥ ६ ॥ <br>
आनन्दनन्दनौ दक्षे वीरसेनः सुषेणकः  । <br>
सम्भवप्रभवौ सौम्ये द्वारपाश्चैव पूजयेत्  ॥ ७ ॥ <br>
अस्त्रजप्तपुष्पक्षेपाद्विघ्नानुत्सार्य संविशेत्  । <br>
भूतशुद्धिं विधायाथ विन्यस्य कृतमुद्रवः  ॥ ८ ॥ <br>
फट्कारान्तां शिखां जप्त्वा सर्षपान् दिक्षु निक्षिपेत्  । <br>
वासुदेवेन गोमूत्रं सङ्‌कर्षणेन गोमयम् ॥ ९ ॥ <br>
प्रद्युम्नेन पयस्तज्जात् दधि नारायणाद् घृतम् । <br>
एकद्वित्र्यादिवाराणि घृताद्वै भागतोऽधिकम् ॥ १० ॥ <br>
घृतपात्रे तदेकत्र पञ्चगव्यमुदाहृतम् । <br>
मण्डपप्रोक्षणायैकञ्चापरम्प्राशनाय च  ॥ ११ ॥ <br>
आनीय दशकुम्भेषु इन्द्राद्यान् लोकपान् यजेत्  । <br>
पूज्याज्ञां श्रावयेत् तांश्च स्थातव्यं चाज्ञया हरेः  ॥ १२ ॥ <br>
यागद्रव्यादि संरक्ष्य विकिरान् विकिरेत् ततः  । <br>
मूलाष्टशतसञ्जप्तान् कुशकूर्चान् हरेश्च तान्  ॥ १३ ॥ <br>
ऐशान्यां दिशि तत्रस्थं स्थाप्यं कुम्भञ्च वर्धनीम् । <br>
कुम्भे साङ्‌गं हरिं प्रार्च्य वर्धन्यामस्त्रमर्चयेत्  ॥ १४ ॥ <br>
प्रदक्षिणं यागगृहं वर्धन्याच्छिन्नधारया  । <br>
सिञ्चन्नयेत् ततः कुम्भं पूजयेच्च स्थिरासने  ॥ १५ ॥ <br>
सपञ्चरत्‍नवस्त्राढ्यकुम्भे गन्धादिभिर्हरिम् । <br>
वर्धन्यां हेमगर्भायां यजेदस्त्रञ्च वामतः  ॥ १६ ॥ <br>
तत्समीपे वास्तुलक्ष्मीं भूविनायकमर्चयेत्  । <br>
स्रपनं कल्पयेद्विष्णोः सङ्‌क्रान्त्यादौ तथैव च  ॥ १७ ॥ <br>
पूर्णकुम्भान् नव स्थाप्य नवकोणेषु निर्व्रणान्  । <br>
पाद्यमर्घ्यमाचनीयं पञ्चगव्यञ्च निःक्षिपेत् ॥ १८ ॥ <br>
पूर्वादिकलसेऽग्न्यादौ पञ्चामृतजलादिकम् । <br>
दधि क्षीरं मधूष्णोदं पाद्यं स्यात् चतुरङ्‌गकम् ॥ १९ ॥ <br>
पद्मश्यामाकदूर्वाश्च विष्णुपत्‍नी च पाद्यकम् । <br>
तथाष्टाङ्‌गार्घ्यमाख्यातं यवगन्धफलाक्षतम् ॥ २० ॥ <br>
कुशाः सिद्धार्थपुष्पाणि तिला द्रव्याणि चार्हणम् । <br>
लवङ्‌गकङ्‌कोलयुतं दद्यादाचमनीयकम् ॥ २१ ॥ <br>
स्नापयेन्मूलमन्त्रेण देवं पञ्चामृतैः अपि  । <br>
शुद्धोदं मध्यकुम्भेन देवमूर्ध्नि विनिःक्षिपेत्  ॥ २२ ॥ <br>
कलशान्निःसृतं तोयं कूर्चाग्रं संस्पृशेन्नरः  । <br>
शुद्धोदकेन पाद्यञ्च अर्घ्यमाचमनं ददेत्  ॥ २३ ॥ <br>
परिमृज्य पटेनाङ्‌गं सवस्त्रं मण्डलं नयेत्  । <br>
तत्राभ्यर्च्याचरेद्धोमं कुण्डादौ प्राणसंयमी  ॥ २४ ॥ <br>
प्रक्षाल्य हस्तौ रेखाश्च तिस्रः पूर्वाग्रगामिनीः  । <br>
दक्षिणादुत्तराश्च तिस्रश्चैवोत्तराग्रगाः  ॥ २५ ॥ <br>
अर्घ्योदकेन सम्प्रोक्ष्य योनिमुद्रां प्रदर्शयेत्  । <br>
ध्यात्वाग्निरूपञ्चाग्निन्तु योन्यां कुण्डे क्षिपेन्नरः  ॥ २६ ॥ <br>
पात्राण्यासादयेत् पश्चाद्‍दर्भश्रुक्‌श्रुवकादिभिः  । <br>
बाहुमात्राः परिधय इध्मव्रश्चनमेव च  ॥ २७ ॥ <br>
प्रणीता प्रोक्षणीपात्रमाज्यस्थाली घृतादिकम् । <br>
प्रस्थद्वयं तण्डुलानां युग्मं युग्ममधोमुखम् ॥ २८ ॥ <br>
प्रणीताप्रोक्षणीपात्रे न्यसेत् प्रागग्रगं कुशम् । <br>
अद्‌भिः पूर्यप्रणीतान्तु ध्यात्वा देवं प्रपूज्य च  ॥ २९ ॥ <br>
प्रणीतां स्थापयेदग्रे द्रव्याणाञ्चैव मध्यतः  । <br>
प्रोक्षणीमद्‌भिः सम्पूर्य प्रार्च्य दक्षे तु विन्यसेत्  ॥ ३० ॥ <br>
चरुञ्च श्रपयेदग्नौ ब्रह्माणं दक्षिणे न्यसेत्  । <br>
कुशानास्तीर्य पूर्वादौ परिधीन् स्थापयेत् ततः  ॥ ३१ ॥ <br>
वैष्णवीकरणं कुर्याद् गर्भाधानादिना नरः  । <br>
गर्भाधानं पुंसवनं सीमन्तोन्नयनं जनिः  ॥ ३२ ॥ <br>
नामादिसमावर्तनान्तं जुहुयादष्ट चाहुतीः  । <br>
पूर्णाहुतीः प्रतिकर्म श्रुचा स्रुवसुयुक्तया  ॥ ३३ ॥ <br>
कुण्डमध्ये ऋतुमतीं लक्ष्मीं सञ्चिन्त्य होमयेत्  । <br>
कुण्डलक्ष्मीः समाख्याता प्रकृतिस्त्रिगुणात्मका  ॥ ३४ ॥ <br>
सा योनिः सर्वभूतानां विद्यामन्त्रगणस्य च  । <br>
विमुक्तेः कारणं वह्निः परमात्मा च मुक्तिदः  ॥ ३५ ॥ <br>
प्राच्यां शिरः समाख्यातं बाहू कोणे व्यवस्थितौ  । <br>
ईशानाग्नेयकोणे तु जङ्‌घे वायव्यनैरृते  ॥ ३६ ॥ <br>
उदरं कुण्डमित्युक्तं योनिर्योनिर्विधीयते  । <br>
गुणत्रयं मेखलाः स्युर्ध्यात्वैवं समिधो दश  ॥ ३७ ॥ <br>
पञ्चाधिकांस्तु जुहुयात् प्रणवान् मुष्टिमुद्रया  । <br>
पुनराघारौ जुहुयाद् वाय्वग्न्यन्तं ततः श्रपेत्  ॥ ३८ ॥ <br>
ईशान्तं मूलमन्त्रेण आज्यभागौ तु होमयेत्  । <br>
उत्तरे द्वादशान्तेन दक्षिणे तेन मध्यतः  ॥ ३९ ॥ <br>
व्याहृत्या पद्ममध्यस्थं ध्यायेद् वह्निन्तु संस्कृतम् । <br>
वैष्णवं सप्तजिह्वं च सूर्यकोटिसमप्रभम् ॥ ४० ॥ <br>
चन्द्रवक्त्रञ्च सूर्याक्षं जुहुयाच्छतमष्ट च  । <br>
तदर्धञ्चाष्ट मूलेन अङ्‌गानाञ्च दशांशतः  ॥ ४१ ॥ <br>
इति आदिमहापुराणे आग्नेये पवित्रकारोपणसम्बन्धि- <br>पूजाहोमादिविधिकथनं नाम चतुर्त्रिंशोऽध्यायः ॥<br>
</p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<br>
<!--  CHECKED - 01-02-2018  -->
