<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीसद्‍गुरुलीलामृत अध्याय बारावा   </title>
</head>
<a name="top"></a>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../../shridhar/pp/pp-intro.htm"><span>पांडवप्रताप</span></a></li>

			<li><a href="../../shridhar/ramvijay/intro-ramvijay.htm">रामविजय</a></li>

			<li><a href="../../shridhar/intro-harivijay.htm"><span>हरिविजय</span></a></li>

			<li><a href="../../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<link rel="stylesheet" type="text/css" href="../../css/lila.css">
<body bgcolor="#a7b0ef">
<table width="80%" border="0" align="center" bgcolor="#ffd9d9">

<tr><td> 

<div class="pre">
<a href="lila11.htm">मागील अध्याय</a>
</div>
<div class="nex">
<a href="lila13.htm">पुढचा अध्याय</a>
</div>
<br clear="all">

<br>
<h1>॥ श्रीसद्‍गुरुलीलामृत ॥ </h1><h2>अध्याय  बारावा<br>समास पहिला<br></h2>
<hr width="90%">

<h3>समाधी पहातां समाधान होतें । तनूं कष्टवी त्यासि आनंद देते ॥ <br>
मनीं भावितां कामना पूर्ण होती । नमस्कार त्या ब्रह्मचैतन्यमूर्ति ॥ १२ ॥  </h3>

<div class="shl">
जयजय सद्‌गुरु पूर्णब्रह्मा । विश्वचालका निष्कामा ।  <br>
विश्वात्मय चित्सुखधामा । निर्विकारा सद्वस्तु ॥ १ ॥ <br> 
सजीव निर्जीव दोहीं ठायीं । अंतर्बाह्य व्यापून राही । <br> 
अलिप्त अखंड भेद नाही । निराकारा निरुपमा ॥ २ ॥ <br> 
प्रकृतिपुरुषांचा सोहळा । मायोद्भनव ब्रह्मांडगोळा । <br> 
अहंकार वासना जिव्हाळा । व्यापून वेगळा तूं येक ॥ ३ ॥ <br> 
आदि-मध्य-अंत रहित । सर्वव्यापि सकळातीत । <br> 
रंग-रूप-कल्पनातीत । सद्‌गुरुपद स्वयंप्रभ ॥ ४ ॥ <br> 
मनें शोधितां उन्मत्त झाले । बुद्धीचा निश्चय डळमळे । <br> 
चित्त दृश्य चिंतूं लागले । गुरुपद अदृश्य ॥ ५ ॥ <br> 
वेदशास्त्रें कशिली कंबर । उपनिषदें वदती आम्ही चतुर । <br> 
शोधूं निघाली परात्पर । ज्ञानमदेंकरोनी ॥ ६ ॥ <br> 
पूर्वपक्ष उत्तरपक्ष । करितां पडला शेष । <br> 
अलक्षीं लावूं वदती लक्ष । परि सिद्धांत होईना ॥ ७ ॥ <br> 
शब्दजननीं ॐकार । तेथेंचि ते जाहले स्थिर । <br> 
एवं शब्दांचे विचार । श्ब्दब्रह्मीं मावळले ॥ ८ ॥ <br> 
वायूनें शोधितां आकाश । तो स्वयेंचि पावला नाश । <br> 
तैसें शोधितां निःशब्दास । शब्द नाश पावले ॥ ९ ॥ <br> 
बर्फ बोले आपुली प्रौढी । सागरीं देवोनिया बुडी । <br> 
आणीन मी रत्नेंी गाढीं । क्षण स्थिर रहावें ॥ १० ॥ <br> 
ऐसें वदोन सागरीं गेला । तंवर वरतीच तरंगोनि विराला । <br> 
पुन्हां वार्ता सांगावयाला । आला नाहीं रत्नां॥ची ॥ ११ ॥ <br> 
ऐशी स्वरूपओळखण । जवळी असोन चुकले जन । <br> 
ज्ञानाज्ञान द्वैतभान । गुंतले देवा ऐलीकडे ॥ १२ ॥ <br> 
शाश्वतपद चित्तीं धरिले । ज्यांचे द्वैतभान हारपलें । <br> 
सद्‌गुरु भेटतांच जाहले । सद्‌गुरुरूप ॥ १३ ॥ <br> 
निजस्वरूप ओळखण । तेंचि तुमचें कृपादान । <br> 
सदानिकट सुप्रसन्न । परि पाहणें जड वाटे ॥ १४ ॥ <br> 
पाहों जातां दूर नाही । विचार करितां दुजें नाहीं । <br> 
मानीव पडळ जीव कांहीं । मानिलें तें सोडीना ॥ १५ ॥ <br> 
असत्याचा ऐसा स्वभाव । असत्य सामग्री हावभाव । <br> 
असत्य काळ बोलणें वाव । असत्य असत्या जमवीतसे ॥ १६ ॥ <br> 
जैसा नट नाट्यागारीं । असत्य क्रिया करी सारी । <br> 
पुरुष असोनिया नारी । भासवोन मोही बहुतांसी ॥ १७ ॥ <br> 
अमावस्ये चंद्रकिरण । चेतवी तयाचा मदन । <br> 
रात्रीं प्रखर सूर्यकिरण । ताप देती तयासी ॥ १८ ॥ <br> 
घराचें जाहलें रान । उजेडीं अंधार पडला दारुण । <br> 
सभेसी तस्कर येवोन । चोरी करी येकांती ॥ १९ ॥ <br> 
पाहणार मानिलें पाषाण । म्हणे हें निर्मनुष्य कानन । <br> 
कृत्रिम व्याघ्र येवोन । झडप घाली तयावरी ॥ २० ॥ <br> 
ऐसें असत्य कौतुक । जाणती सकळ प्रेक्षक । <br> 
परि गोडी लागली अधिक । असत्य प्रिय असत्या ॥ २१ ॥ <br> 
तैसें आम्हीं द्वैत मानिलें । अहंकारें वेगळें केलें । <br> 
म्हणोनि अदृश्य जाहलें । तुमचें स्वरूप अज्ञानें ॥ २२ ॥ <br> 
आतां हीच विनवणी । द्वैताची काढोन गवसणी । <br> 
स्वस्वरूप दावीं झणीं । कृपाळुवा गुरुमूर्ते ॥ २३ ॥ <br> 
कोसला कोंडी आपुला प्राण । स्वयेंचि कोश करोन । <br> 
तैसें आम्हीं संसारबंधन । अनंतजन्मी बांधिलें ॥ २४ ॥ <br> 
सकळ व्यसनांमाजीं व्यसन । संसार हें महाव्यसन । <br> 
सभाग्या दास करोन । दारोदार हिंडवितें ॥ २५ ॥ <br> 
अन्य व्यसन सुटे एक जन्मीं । हें न सुटे जन्मोजन्मीं । <br> 
इतराची कांहीं काल ऊर्मी । याची ऊर्मी सुटेना ॥ २६ ॥ <br> 
इतरां निंद्य मानिती । यासी सभाग्यांमाजीं गणती । <br> 
तेणें विशेष आसक्ती । चढतें बंधन मानवा ॥ २७ ॥ <br> 
ऐसें हें कोशबंधन । बांधिलें सुखेच्छा धरून । <br> 
परि शेवटीं कोंडोनि प्राण । इहपर नाश करेल ॥ २८ ॥ <br> 
पंचविषय देहासक्ति । ही संसारशब्दव्याप्ति । <br> 
आणिक लक्षणें बहुत ग्रंथी । बहुतां प्रकारें बोलिलीं ॥ २९ ॥ <br> 
ऐसी संसारगवसणी । तीमाजीं कोंडले स्वतंत्र प्राणी । <br> 
नरदेह छिद्रामधोनी । तुजला हांका मारितसे ॥ ३० ॥ <br> 
धांवोन येईं सत्वरी । अज्ञानग्रंथी मुक्त करीं । <br> 
बाहेरी येवोन चरणांवरी । लोळेन सगुणसाक्षित्वें ॥ ३१ ॥ <br> 
भज्य भजक आणि भजन । हें सगुणींच लाभे धन । <br> 
भक्तिसोहळा आनंदपूर्ण । अनंतजन्मीं भोगावा ॥ ३२ ॥ <br> 
परि व्हाया सगुणसेवा । मोकली गा वासनागोवा । <br> 
मग आनंदाचा मेवा । चाखितां रोगभय नाहीं ॥ ३३ ॥ <br> 
गुरुसेवा नाही घडली । बहुत शिष्यीं बहुत केली । <br> 
आम्हां अल्पकाळींच मुकली । सगुणब्रह्म गुरुमूर्ति ॥ ३४ ॥ <br> 
अज्ञानियां अदृश्य झालें । भाविकां भावनेनें दिसलें । <br> 
ज्ञानियां आलें ना गेलें । सद्‌गुरुपद शाश्वत ॥ ३५ ॥ <br> 
उपासकां उपासनेलागीं । समधीरूप नटले योगी । <br> 
अनंत कामना पुरविती वेगीं । साक्षात्कारें सेवकां ॥ ३६ ॥ <br> 
ती कथा कैसी झाली । वदाल नाही परिसिली । <br> 
तरी वंदोनि गुरुमाउली । गुरुप्रसाद कथन करूं ॥ ३७ ॥ <br> 
शके अठराशें पस्तीस । मार्गशीर्ष कृष्णपक्ष । <br> 
नवम्योत्तर दशमीस । सतेज भानु मावळला ॥ ३८ ॥ <br> 
रविसोमसंधि वार । रवि‍उदयापूर्वीं घडीभर । <br> 
समाधिस्थ झाले गुरुवर । योगनिद्रा घेतली ॥ ३९ ॥ <br> 
</div>

<div class="shl">
ब्रह्मानंदांची वाट पाहिली । मग गोठणीं चिता सिद्ध केली । <br> 
विमानीं मूर्ति बैसविली । पूजा आरत्या करोनी ॥ ४० ॥ <br> 
रामनामगजर करिती । बुक्का सुमनें उधळिती । <br> 
तुळशीमाळा कंठी घालिती । नमन करिती वेळोवेळां ॥ ४१ ॥ <br> 
जेव्हां बलभीमरूप देखिलें । तेव्हां भक्त आनंदले । <br> 
शोक आल्हाद एके वेळे । नांदतसे गुरुक्षेत्री ॥ ४२ ॥ <br> 
एकादशी भौमवारीं । गोठणीं राहिली स्वारी । <br> 
पंचभूतांची सामग्री । पंचभूतीं मेळविली ॥ ४३ ॥ <br> 
केळीचे खुंट बांधिले । दहनस्थान सुशोभित केले । <br> 
गोमयें सडे सिंचिले । रांगोळ्या गुलाल घालिती ॥ ४४ ॥ <br> 
आप्तसंबंधी श्रींचे । चुलतबंधु श्रीपती हस्तें त्यांचे । <br> 
वेदोक्त अंत्यविधीचें । कार्य करविलें ॥ ४५ ॥ <br> 
चितेसी दिधला अग्न । तंव भवानराव नामेंकरून । <br> 
भक्त होते भावसंपन्न । उडी घेऊं धांवती ॥ ४६ ॥ <br> 
बहुतीं तया आवरिला । दुःखाचा कडेलोट झाला । <br> 
गोंदवल्याचा आत्मा गेला । सोडोनि आम्हां दीनांसी ॥ ४७ ॥ <br> 
चहूंदेशी पसरली मात । धांवोन येती गुरुभक्त । <br> 
अंतयोग किं निमित्त । केला वदती गुरुरायें ॥ ४८ ॥ <br> 
अप्पासाहेब भडगांवकर । आले सोडून पंढरपूर । <br> 
गुरुचरणीं भाव थोर । दुःखी अत्यंत जाहले ॥ ४९ ॥ <br> 
ते दिवसापासोनि । व्यवस्था सर्व केली त्यांनी । <br> 
यात्रा भरली गुरुभुवनीं । नामगजर अखंड ॥ ५० ॥ <br> 
तिसरे दिवशीं रक्षा भरणें । करिती सर्वही दुःखानें । <br> 
आईसाहेब यांची कंकणे । निघालीं पूर्वींसारखीं ॥ ५१ ॥ <br> 
चतुर्दश दिनपर्यंत । अखंड नामगजर होत । <br> 
अन्नसंतर्पण वेदोक्त । विधि सर्व सांग केला ॥ ५२ ॥ <br> 
समाधीचे तिसरे दिवशीं । कांही वैश्य तेलंगण देशी । <br> 
आले अनुग्रह घ्यावयासी । तों विपरीत देखलें ॥ ५३ ॥ <br> 
धाय मोकलोन रडों लागले । ’संतसज्जनीं अव्हेरिलें । <br> 
आमुचें भाग्य नाहीं उदेले । आतां आम्हां गति कैसी ॥ ५४ ॥ <br> 
आम्ही सत्य प्रारब्धहीन । माय गेली आम्हां त्यजून’ । <br> 
समजाविती समस्त जन । स्थिर रहा म्हणोनी ॥ ५५ ॥ <br> 
ब्रह्मानंद शीघ्र येतील । तुम्हां अनुग्रह करतील । <br> 
गुरुरूप ज्ञाते सखोल । पूर्ण अधिकारी’ ॥ ५६ ॥ <br> 
ऐसें तयांसी कथिलें । ’हो, जी’ म्हणोनि राहिले । <br> 
रात्रीं तेथें अभिनव घडलें । तें परिसा सज्जनहो । ५७ ॥ <br> 
पहांटे सर्वांसी दृष्टांती । दर्शन देत गुरुमूर्ति । <br> 
’ब्रह्मानंद शीघ्र न येती । मीच देतों अनुग्रह’ ॥ ५८ ॥ <br> 
संकल्प पूजा करवोन । अनुग्रह दिधला तयांलागोन । <br> 
सर्वांचे आनंदलें मन । वारंवार वंदिती ॥ ५९ ॥ <br> 
तुमचा कार्यभाग झाला । जावें वदती स्वस्थानाला । <br> 
तैसीच जपासाठीं माला । प्रत्यक्ष तेथें ठेविली ॥ ६० ॥ <br> 
प्रातःकाळी उठोन वदती । ’आम्हीं देखिली गुरुमूर्ति’ । <br> 
एकमेकांसी तेंचि कथिती । ’मज अनुग्रह दिधला सद्‌गुरूंनी’ ॥ ६१ ॥ <br> 
वृद्धा सांगे वृत्तांत । ’स्वप्नीं माळा मजप्रत । <br> 
दिधली’ ती पुढ्यांत । प्रत्यक्ष पाहोन आनंदती ॥ ६२ ॥ <br> 
ऐसा घडला चमत्कार । पाहों येती नारीनर । <br> 
नमन करिती वारंवार । गुरुप्रसादमाळेसी ॥ ६३ ॥ <br> 
आणिक बहुतां दृष्टांत । जाहले ’मी येथें सत्य । <br> 
मानूं नका मनीं किंत । भाव तैसा भेटेन ॥ ६४ ॥ <br> 
माझे आज्ञेनुसार चालतां । जवळचि असें मी सर्वथा । <br> 
अज्ञानापरी शोक करितां । यास काय म्हणावें’ ॥ ६५ ॥ <br> 
ऐसे बहुतां निरोपिलें । तेंचि आम्हीं अनुभविलें । <br> 
समाधी पाहतांच झालें । परम समाधान ॥ ६६ ॥ <br> 
संकटीं दृष्टांतें बोधिती । अपरोक्षपणें साह्य करिती । <br> 
भाविकापाशीं नित्य वसति । सद्‌गुरुमहाराजांची ॥ ६७ ॥ <br> 
असो दहनाचे तिसरे दिवशीं । काढोनि ठेविलें अस्थींसी । <br> 
रक्षा माहुली संगमासी । न्यावया भरोनि ठेविली ॥ ६८ ॥ <br> 
इकडे लोकव्यवहारकारण । नित्य देती पिंडदान । <br> 
मुक्तासी कैचें बंधन । आधींच त्रैलोक्य जिंकिलें ॥ ६९ ॥ <br> 
परि समर्थांची शिकवण ऐसी । सिद्ध असोन साधनासी । <br> 
आदरें करिती जिवानिशीं । वदती व्यवहार न सांडावा ॥ ७० ॥ <br> 
तोचि क्रम करिती येथ । क्रिया करिती वेदोक्त । <br> 
दशमदिनीं भागवत । आले संत गुरुक्षेत्रीं ॥ ७१ ॥ <br> 
ज्ञानदाता पित्यासमान । बहुतीं मानूनियां जाण । <br> 
ते दिनीं करिती मुंडण । मायबाप गुरुराव ॥ ७२ ॥ <br> 
ऐसा चतुर्दश दिनपर्यंत । उच्छाह केला अपूर्व बहुत । <br> 
पादुका स्थापोन तेथ । उपासना चालविती ॥ ७३ ॥ <br> 
गोप्रदानें धनदानें । अन्नदानें वस्त्रदानें । <br> 
करिती विप्रांची पूजनें । गुरुरूप मानोनी ॥ ७४ ॥ <br> 
कोणी तेथे लोळण घेती । विभूति अंगी लाविती । <br> 
पूजाअर्चा समग्र करिती । कोणी घालिती प्रदक्षिणा ॥ ७५ ॥ <br> 
येणेंपरी गुरुमाउली । समाधिरूप दृश्य नटली । <br> 
अखंडत्वें असे भरली । अंतर्बाह्य व्यापक ॥ ७६ ॥ <br> 
आतां मागील व्यवस्था । पुढील समासीं येईल कथा । <br> 
श्रोतीं स्थिर करोनि चित्ता । अमृतपान करावें ॥ ७७ ॥ <br> 
॥ इति श्रीसद्‌गुरुलीलामृते द्वादशाध्यायांतर्गतः प्रथमः समासः ॥ <br> श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय बारावा <br>समास दुसरा<br></h2>
<hr width="90%"><br>

<div class="shl">
इकडे ब्रह्मानंदांनीं । गुरुआज्ञा आणोनि ध्यानी । <br> 
न येती गुरुसदनी । तेथेंचि उच्छाह मांडिला ॥ १ ॥ <br> 
व्यंकटापूर मंदिरांत । नामसप्ताह उभारित । <br> 
दातृत्वासी नाहीं मित । याचक बहु तोषविले ॥ २ ॥ <br> 
ते सिद्ध ज्ञानी विरक्त । परमप्रतापी गुरुपुत्र । <br> 
वियोग न शिवे तेथ । अनन्य भक्त सच्छिष्य ॥ ३ ॥ <br> 
गोप्रदानें धनदाने । नाना अन्नसंतर्पणें । <br> 
नाना उपदेशवचनें । अनंत जीव शांतविती ॥ ४ ॥ <br> 
इकडे गोंदवल्याची स्थिति । परिसा चालली कैशा रीति । <br> 
राम-दत्त-मंदिराप्रति । सेवा कैसी चालली ॥ ५ ॥ <br> 
समर्थें आधीं एक संवत्सर । यथाविधि नेमले मुखत्यार । <br> 
जमिनी वांटल्या सत्वर । राम दत्त शनीकडे ॥ ६ ॥ <br> 
कांही जमीन कुटुंबासी । ठेविली असे निर्वाहासी । <br> 
बाकी सर्व अधिकार पंचांसी । आपुलेपरी दिधले ॥ ७ ॥ <br> 
पंच परिसावे चतुर । ब्रह्मानंद भक्त थोर । <br> 
आप्पासाहेब भडगांवकर । साठये आणि त्यात्याराव ॥ ८ ॥ <br> 
थोरले राममंदिरांत । पुजारी गोपाळराव अद्वैत । <br> 
धाकटे मंदिरीं मेहुण्याप्रत । रामसेवा सांगितली ॥ ९ ॥ <br> 
दत्त आणि श्रीशनीश्वर । येथील पूजाधिकार । <br> 
बाळंभट्ट कुरवलीकर । यांसी दिधले गुरुरायें ॥ १० ॥ <br> 
नित्यनेम पूजाविधान । आल्या अतिथा अन्नदान । <br> 
यथाशक्ति समर्पून । रामसंस्थान चालवावें ॥ ११ ॥ <br> 
ऐसी व्यवस्था गोंदावलीसी । पंचांमार्फत केली खाशी । <br> 
कोणी करील कुचराईसी । तरी दुजा नेमावा ॥ १२ ॥ <br> 
जैसा देश तैसा वेश । म्हणोनि लेख विशेष । <br> 
येरवीं त्रिकाळ सत्ताधीश । सद्‌गुरु अंतर्बाह्य ॥ १३ ॥ <br> 
इकडे समाधिस्थानावरती । भवानराव व्यवस्था पाहती । <br> 
जतन करोनि अस्थि । उपासना चालविली ॥ १४ ॥ <br> 
अस्थि न्यावया प्रयागासी । मागों जातां तयांपासीं । <br> 
न देती अहर्निशीं । प्राणापरी सांभाळिती ॥ १५ ॥ <br> 
तंव ब्रह्मानंद यांनी । पत्र दिधलें लिहोनी । <br> 
’हरिभाऊ हरिदास यांनीं । अस्थि न्याव्या प्रयागीं’ ॥ १६ ॥ <br> 
पत्र दावितां भवानरावांसी । निमूट देती अस्थींसी । <br> 
घेऊन चालले प्रयागासी । हरिभाऊ गुरुभक्त ॥ १७ ॥ <br> 
पंतोजी येरळवाडीकर । हेही निघाले बरोबर । <br> 
तंव पत्र देती जालनेकर । तोही प्रकार परिसावा ॥ १८ ॥ <br> 
आनंदसागर महाभक्त । श्रींचे आधीं देह ठेवत । <br> 
घेवोनि त्यांचे अस्थींप्रत । गंगास्नाना निघाले होते ॥ १९ ॥ <br> 
मार्गीं हर्द्यासी महाराज- । दर्शना अनुज्ञें गेले सहज । <br> 
तंव वदले सद्‌गुरुमहाराज । ’अस्थि येथेंच ठेवाव्या ॥ २० ॥ <br> 
आम्ही जाऊं नंतरे । तेव्हां नेऊं गंगेउदरीं । <br> 
म्हणोनि कपाटभीतरीं । स्वहस्तें अस्थि ठेविल्या ॥ २१ ॥ <br> 
या‍उपरि समर्थ कांहीं । हर्द्यासी पुन्हां गेले नाहीं । <br> 
योग दिसे ऐसाचि पाहीं । अस्थिसंगें अस्थि न्याव्या ॥ २२ ॥ <br> 
समर्थ निघाले स्नानासी । मुक्काम जाहला हर्द्यासी । <br> 
संगें घेवोनि सच्छिष्यासी । मार्ग क्रमिते जाहले ॥ २३ ॥ <br> 
जालना मठींचे पत्र आलें । तैसें हर्द्यासी उतरले । <br> 
जेथें गुरुआज्ञें होते राहिले । भैय्यासाहेब इंदुरकर ॥ २४ ॥ <br> 
मागें श्रीगुरुआज्ञापिती । ’आम्हीं येऊं पुढती । <br> 
तंववरी येथेंचि रहा निश्चितीं । रामसेवा करोनी’ ॥ २५ ॥ <br> 
विष्णुबुवा कुंभोजकर । हेही आले सत्वर । <br> 
अस्थि गेऊनि सपरिवार । त्रिवेणीसी चालले ॥ २७ ॥ <br> 
मसुरियादीन शिवमंगल । उपाध्ये श्रींचे तेथील । <br> 
अस्थि घेऊन भक्तमंडळ । पावलें तया ठायीं ॥ २८ ॥ <br> 
बाबूभट्ट काशीकर । पटाईत मावशी भाविक चतुर । <br> 
आल्या ताई इंदुरकर । अस्थिविसर्जनाकारणें ॥ २९ ॥ <br> 
आणिकही भक्त बहुत येती । कांहीं केली उपपत्ती । <br> 
नामगजरें दोन्ही अस्थि । त्रिवेणीसंगमीं मेळविल्या ॥ ३० ॥ <br> 
द्रव्यदानें गोप्रदानें । दिधली भक्त मंडळीनें । <br> 
नानापरीनें स्तवनें । मुखीं गाती समर्थांचीं ॥ ३१ ॥ <br> 
असो हरिभक्त हरिदास यांनीं । अस्थि विसर्जन करोनी । <br> 
निघाले शीघ्र तेथोनी । गुरुभुवनीं यावया ॥ ३२ ॥ <br> 
इकडे माहुलीसंगमाप्रत । रक्षा पोंचवावी हा हेत । <br> 
धरोनि निघाले भक्त । भडगांवकर आदिकरोनी ॥ ३३ ॥ <br> 
अण्णासाहेब घाणेकर । श्रीगुरूंचे भक्त थोर । <br> 
बाबासाहेब दांडेकर । इत्यादि भक्त निघाले ॥ ३४ ॥ <br> 
माहुली पवित्र संगमस्थानी । रक्षा दिधली सोडूनी । <br> 
सवेंचि निघाले तेथूनी । सज्जनगडीं पावले ॥ ३५ ॥ <br> 
तेथील समर्थसमाधी । पाहतां हरल्या मनोव्याधी । <br> 
ऐसीचि श्रींची समाधी । बांधूं ऐसें योजिती ॥ ३६ ॥ <br> 
दर्शन घेवोन परतले । मनीं चिंतिती पाउलें । <br> 
बहुत उदासीन झाले । संतसंगतीवियोगें ॥ ३७ ॥ <br> 
प्रयाग माहुलीसी जन । आले कार्यें करून । <br> 
मनी ध्याती श्रीगुरुचरण । वियोगदुःख अनिवार ॥। ३८ ॥ <br> 
ब्रह्मानंद सच्छिष्य । आले रामनवमीस । <br> 
उत्साह दहा दिवस । आनंदीआनंद बहु केला ॥ ३९ ॥ <br> 
बोध करूनी सकळांसी । वदती ’समर्थ नसती दूरदेशी । <br> 
प्रकट गुप्त भेदासी । दुजा भेद असेना ॥ ४० ॥ <br> 
</div>

<div class="shl">
गुरुआज्ञा जे मानिती । वचनीं विश्वास ठेविती । <br> 
साधनीं देह झिजविती । तयां पूर्वींसारिखे ॥ ४१ ॥ <br> 
तयांसी घडे दर्शन । तयांसवें संभाषण । <br> 
नाना संकटी धांवोन । पाठींपोटीं रक्षिती ॥ ४२ ॥ <br> 
सद्‌गुरु त्रिकाळ शाश्वत । ये विषयीं न धरावा किंत । <br> 
भाव ठेवाल तैसा हेत । पुरेल जाणा निश्चयें ॥ ४३ ॥ <br> 
जेथ भाविक सच्छिष्य । तये ठायीं अखंड वास । <br> 
गोंदावलीं नित्य प्रत्यक्ष । समाधिठायीं वास करिती ॥ ४४ ॥ <br> 
याची पहावी प्रचीति । समाधि घेतल्यावरती । <br> 
तैलंगणचे लोकांप्रति । अनुग्रहमाला दिधली असे ॥ ४५ ॥ <br> 
कित्येकांसी दृष्टांत झाले । कित्येकां प्रत्यक्ष भेटले । <br> 
कित्येकांसी आज्ञापिलें । साधनमार्ग साधाया ॥ ४६ ॥ <br> 
समाधीची सेवा करितां । पुरविती भाविकांचे आर्ता । <br> 
रामनाम मुखीं गातां । हृदयीं वास प्रत्यक्ष ॥ ४७ ॥ <br> 
वारंवार वदत होते । सगुण जाईल विलयातें । <br> 
शाश्वत सद्‌गुरुपदातें । दृढ ध्यानीं धरावें ॥ ४८ ॥ <br> 
येथें आळस ज्यानें केला । तया वियोग भासला । <br> 
आज्ञाधारकांसी भरला । अंतर्बाह्य सद्‌गुरु ॥ ४९ ॥ <br> 
तुम्ही श्रींचे सच्छिष्य । विवेकी ज्ञानी विशेष । <br> 
तरी शोकें न व्हा उदास । अज्ञानियांसारिखे ॥ ५० ॥ <br> 
गुरुचरणीं भाव धरा । अखंड नाम पीयुष झरा । <br> 
सेवितां वियोग न स्मरा । क्षणार्धही माउलीचा’ ॥ ५१ ॥ <br> 
असो ऐसें बोधून सकळां । दुःखभार दूर केला । <br> 
मग पुढील कार्याला । आंखोन देती ॥ ५२ ॥ <br> 
आप्पासाहेब भडगांवकर । दुजे दामले भाविक चतुर । <br> 
यांसी नेमून मुखत्यार । समाधिसेवा चालविली ॥ ५३ ॥ <br> 
सज्जनगडीं जैशा रीती । भूगर्भीं श्रींची वसति । <br> 
वरती ठाण रघुपती । ध्यान शोभे साजिरें ॥ ५४ ॥ <br> 
तैसेंचि गोठणी सुंदर । दहनस्थानीं काढिलें विवर । <br> 
पाया भरोनि सत्वर । चिरेबंदी बांधिलें ॥ ५५ ॥ <br> 
दूरदेशींचे पाषाण । आणिले शुभ्र शोभायमान । <br> 
मृदुत्वें दुजे दर्पण । चित्रविचित्र रंगाचे ॥ ५६ ॥ <br> 
मुंबापुरीहून सिंहासन । घाणेकर देती करवोन । <br> 
श्रीभागवत कुर्तकोटीहून । पादुका आणविती ॥ ५७ ॥ <br> 
पूर्वींच श्रींचे आज्ञेवरोनी । करविल्या होत्या भागवत यांनीं । <br> 
सुशोभित नागभूषणीं । चित्त वेधिती सकलांचे ॥ ५८ ॥ <br> 
असो श्रीब्रह्मानंद । साहित्य जमविती शुद्ध । <br> 
कारागीर आणवोनि प्रसिद्ध । समाधिस्थान शोभविलें ॥ ५९ ॥ <br> 
शके अठराशें छत्तिसांत । मार्गशीर्ष कृष्णपक्षांत । <br> 
प्रतिपदीं शुभमुहूर्त । वेदोक्त पादुका स्थापिल्या ॥ ६० ॥ <br> 
विद्वान्‌ सत्त्वस्थ ब्राह्मण । आणविले देशोदेशींहून । <br> 
वेदोक्त विधिविधान । आणिक प्रचंड नामगजर ॥ ६१ ॥ <br> 
जे स्वानंदसुखाचे भोक्ते । ब्रह्मानंद स्थिपिती स्वहस्तें । <br> 
अनंत भावना एकचित्तें । गुरुरूपें दृढ झाल्या ॥ ६२ ॥ <br> 
गोमयें स्थान शुद्ध केलें । वरी श्री शोभविले । <br> 
ब्रह्मानंदी प्रकट केले । वेदोक्त भक्तिमार्गानें ॥ ६३ ॥ <br> 
अनंत जीवांच्या यातना । हरती घडलिया दर्शना । <br> 
समाधी पाहातां समाधाना । वरितें मन ॥ ६४ ॥ <br> 
प्रत्यक्ष नांदे गुरुराव । किती वर्णूं मी वैभव । <br> 
समक्ष पहावा अनुभव । विकल्परहित भावनेनें ॥ ६५ ॥ <br> 
असो प्रतिपदेपासोनि । उच्छाह पुण्यतिथीदिनीं । <br> 
दशमी दिधला नेमोनी । ब्रह्मानंदसाधुवरें ॥ ६६ ॥ <br> 
नामस्मरण अन्नदान । पुराण कीर्तन आणि भजन । <br> 
पादुका शिबिकारोहण । मिरवणूक रामभेटीं ॥ ६७ ॥ <br> 
दहा दिवसपर्यंत । उच्छाह नामगजरांत । <br> 
चहूं देशींचे येती भक्त । गुरुपदीं नत व्हाया ॥ ६८ ॥ <br> 
’श्रीसमर्थ संस्थान गोंदवलें’ । हें संस्थेचें नाम ठेविलें । <br> 
सुज्ञ पंच नेमियेले । ब्रह्मानंद सिद्धांनी ॥ ६९ ॥ <br> 
दामले आणि भडगांवकर । श्रींचा प्रसाद तयांवर । <br> 
अंतरीं राहोनि गुरुवर । कार्यभाग चालविती ॥ ७० ॥ <br> 
लोकसंग्रही कार्यकर्ते । अति लीन गुरुपदातें । <br> 
साधनीं दक्ष जे निरुते । गुरुभक्त पुढारी ॥ ७१ ॥ <br> 
समाधी प्रथम संवत्सरीं । श्रीब्रह्मानंद यांची स्वारी । <br> 
स्वयें करोन चाकरी । मार्ग आंखोन ठेविला ॥ ७२ ॥ <br> 
तैसाचि चालिला परिपाठ । नाम भेदी स्वर्गकपाट । <br> 
अन्नसंतर्पण अफाट । देव प्रसाद वांच्छिती ॥ ७३ ॥ <br> 
देशोदेशींचे गुरुभक्त । साधक सिद्ध पंडित । <br> 
वैदिक भाविक सत्त्वस्थ । किती येती गणवेना ॥ ७४ ॥ <br> 
पुराणिक आणि हरिदास । गायक करिती स्तुतीस । <br> 
नवसीकही बहुवस । नवस फेडिती नानापरी ॥ ७५ ॥ <br> 
कोणी लोटांगणे घालिती । कोणी शर्करा वांटिती । <br> 
वार्याो तरी किती करिती । गुरुवार आणि पौर्णिमा ॥ ७६ ॥ <br> 
कोणी प्रदक्षिणा घालिती । कोणी गुरुद्वारीं झाडिती । <br> 
सेवा ऐसी नानारिती । किती प्रकार सांगावा ॥ ७७ ॥ <br> 
कामना पुरती अनेक । देहव्याधी कितीयेक । <br> 
मुक्त करिती गुरुनायक । सेवा करितां भक्तीनें ॥ ७८ ॥ <br> 
असो प्रपंच आणि परमार्थ । समाधी पुरविते आर्त । <br> 
साक्षात्‌ सद्‌गुरु समर्थ । तेथें वास करिताती ॥ ७९ ॥ <br> 
ऐसें तीर्थ श्रीक्षेत्र । विख्यात होईल सर्वत्र । <br> 
बहुत साधितील अर्थ । प्रपंचीं आणि परमार्थीं ॥ ८० ॥ <br> 
॥ इति श्रीसद्‌गुरुलीलामृते द्वादशाध्यायांतर्गतः द्वितीयः समासः ॥ <br> 
॥ श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय बारावा <br>समास तिसरा<br></h2>
<hr width="90%"><br>

<div class="shl">
॥ श्रासद्‌गुरु श्रीब्रह्मचैतन्यमहाराजाय नमः ॥ <br> 
समाधी क्षेत्र स्थापिलें । पाकगृह भव्य केलें । <br> 
धान्याचें कोठार भरलें । अन्नछत्र गुरुगृहीं ॥ १ ॥ <br> 
सज्जनगडीं उच्छाहपद्धति । तैसीच येथेंहे ठेविती । <br> 
दुर्लभ सेवा अंगीकारिती । सच्छिष्य बहुतांपरी ॥ २ ॥ <br> 
श्रींची मूर्ती उचलणे । हें जालना मठानें करणें । <br> 
भालदार चोपदार ललकारणें । आटपाडी आणि पंढरी ॥ ३ ॥ <br> 
येथील मंदिरवासी यांनी । सेवा घेतली नेमोनी । <br> 
अबदागिर्यार श्रींचे स्थानीं । धरिती तेही परिसावे ॥ ४ ॥ <br> 
मोरगिरी आणि सोलापूर । येथील मठपती साचार । <br> 
सूर्यपानें सद्‌गुरुवर । धरिती बहुप्रीतीनें । <br> 
विटेंकर भांडारे । गोंदवलेंवासी दुसरे । <br> 
नित्य वारिती चामरें । महोत्साहीं गुरुगृहीं ॥ ६ ॥ <br> 
बेलधडी आणि गिरवीकर । मंदिरवासी भक्त थोर । <br> 
मोर्चलें वारिती साचार । विंझणेकरी परिसावे ॥ ७ ॥ <br> 
म्हासुर्णें आणि कुरवलीकर । मंदिरवासी भक्त थोर । <br> 
विंझणें वारिती प्रेमें फार । श्रीचरणीं प्रीतीनें ॥ ८ ॥ <br> 
नामधारक भक्त प्रजा । छत्रपति गुरुमहाराजा । <br> 
यांचे सोहाळ्यांतील समाजा । कर्हातड मठपति छत्र धरी ॥ ९ ॥ <br> 
रुमालवाले दोघेजण । बाळकूबुवा कलेढोण । <br> 
गोविंदबुवा कुरवलीकर जाण । प्रेमळ भक्त श्रींचे ॥ १० ॥ <br> 
धनुष्यबाण चौघे धरिती । कागवाड पाटण खेर्डी वदती । <br> 
तैसीच सांगली मंदिराप्रती । सेवा दिधली नेमोनी ॥ ११ ॥ <br> 
दिवट्या पाजळिल्या कोणी । तेंही परिसावें सज्जनीं । <br> 
हरदा आणि शेंदुरजणी । मांडवें आणि दहिवडी ॥ १२ ॥ <br> 
नित्य पूजाअर्चन भीमराव । मोडक कुशल पूर्ण । <br> 
चित्रविचित्र शृंगारून । मन वेधिती सकळांचें ॥ १३ ॥ <br> 
म्हासुर्णेकर शास्त्रीबुवा गुणी । पुराण वाचिती श्रीसदनीं । <br> 
कीर्तनसेवेलागोनी । बहुत येती गुणीजन ॥ १४ ॥ <br> 
परि सांगलीकर हरिदास । लळित नेमलें सेवेस । <br> 
सांगलीकर फडणवीस । आरती धरिती भक्तीनें ॥ १५ ॥ <br> 
शालिग्राम गुरुजी विद्वान्‌ । सेवा करिती तबक व्यंजन । <br> 
देशपांडे आटपाडीकर जाण । घोडा धरिती श्रींपुढे ॥ १६ ॥ <br> 
माळी भक्त दहिवडीचे । वाहन झाले श्रींचे । <br> 
पालखे धरोन साचे । गुरुसेवा साधिती ॥ १७ ॥ <br> 
शिवणीकर नापित येवोन । दर्पण दावित श्रींलागोन । <br> 
गरुडटके धरिती जाण । हुबळीचे मठपती ॥ १८ ॥ <br> 
रांगोळ्या घालिती केतकर । चित्रविचित्र मनोहर । <br> 
गंध उपाध्याय चतुर । सकळांसी लाविती ॥ १९ ॥ <br> 
बारसवडे गोंदवींचे । काज करिती उच्छिष्टाचें । <br> 
गोमयगोळा घेवोन वेंचे । उच्छिष्टें तेही परिसावी ॥ २० ॥ <br> 
दत्तोपंत इंदोरकर । लेखक भाविक सात्त्विक थोर । <br> 
गोरक्षणीं साह्यकार । श्रीचरणीं देह लाविती ॥ २१ ॥ <br> 
दाढे उपनामक अंताजीपंत । कीर्तनसमयीं बुका लावित । <br> 
आरती श्रींसी ओंवाळित । खिरापत वांटिती ॥ २२ ॥ <br> 
अत्तरगुलाव तांबूलोपचार । पुष्पमालादि सोपस्कार । <br> 
श्रींचे दरबारीं पुणेंकर । सेवा घेती नेमोनी ॥ २३ ॥ <br> 
ऐसे हे गुरुभक्तजन । मिळवतील दुर्लभ स्थान । <br> 
तयांसी सद्भाकवें नमन । करूं सेवा एवढीच ॥ २४ ॥ <br> 
पुढेंही येतील आणीक । सेवितील गुरुसेवासुख । <br> 
परमार्थी प्रापंचिक । त्यांची गणती कोण करी ॥ २५ ॥ <br> 
असो समर्थांची गोशाळा । वांटिली होता पाळावयाला । <br> 
परि अवर्षणें दिधला झोला । आणूनि सोडिती गुरुचरणीं ॥ २६ ॥ <br> 
पुनरपि गोरक्षणसंस्था । स्थापन झाली जी तत्त्वतां । <br> 
आलीं अनाथांचे नाथा- । पाशीं मूक जनावरें ॥ २७ ॥ <br> 
अश्वपालक विश्वनाथ । नारायण कर्नाटकी भक्त । <br> 
इंदूरकर दत्तोपंत । गोरक्षणीं बहु झटती ॥ २८ ॥ <br> 
</div>

<div class="shl">
बसाप्पा तेलंगणदेशी । नामस्मरणें अघ नाशी । <br> 
देह झिजवी सामाधीपाशीं । मौनव्रत धरोनी ॥ २९ ॥ <br> 
ऐसे अनेक सेवा करिती । कांहीं केली उपपत्ती । <br> 
आतां परिसावी श्रोतीं । समाधिलीला ॥ ३० ॥ <br> 
समाधिस्थान विवरीं झालें । वरती मंदिर बांधिलें । <br> 
गोठणीं गोपाल शोभलें । कैसे तेंही अवधारा ॥ ३१ ॥ <br> 
समर्थ जातां गोशाळेसी । विनोदें वदती सर्वांसी । <br> 
येथें गोपालमंदिरासी । करितां बहु शोभेल ॥ ३२ ॥ <br> 
ऐसें वदले बहुत वेळां । तें आठवले जी सकळां । <br> 
गोशाळे घनसांवळा । श्रीं सन्निध असावा ॥ ३३ ॥ <br> 
ब्रह्मानंद सिद्ध यांनी । तेंचि कथिले येवोनि । <br> 
तेव्हां समाधिशिरस्थानी । गोपालमंदिर बांधलें ॥ ३४ ॥ <br> 
कामें वाढलीं बहुवस । तेणें गोपालस्थापना लांबली विशेष । <br> 
शके अठराशें बेचाळीस । वैशाखीं मुहूर्त शोधिला ॥ ३५ ॥ <br> 
श्रीमत्‌ भागवत यांनी । मूर्ति दिधली आणवोनी । <br> 
पाहतां प्रेम ये भरोनी । गोंडस तेजस हास्यमुख ॥ ३६ ॥ <br> 
तें मुरलीधराचें ध्यान । पाहतां वेधितसे मन । <br> 
यास्तव सुवासिनी येवोन । दृष्ट काढिती वेळोवेळां ॥ ३७ ॥ <br> 
सात दिवस नामगजर । केला उत्साह बहु थोर । <br> 
भक्त येती अपार । गोपालमूर्ति पहावया ॥ ३८ ॥ <br> 
वैशाख शुद्ध त्रयोदशी । मूर्ति स्थापिली विधींसी । <br> 
साठये उपनाम जयांसी । गुरुभक्त यांचेकरवीं ॥ ३९ ॥ <br> 
सप्त ठायींची जीवनें । घालिती कृष्णा मंगलस्नानें । <br> 
वेदघोषे नामस्मरणें । मुरलीधरा बैसविलें ॥ ४० ॥ <br> 
हुबळीकर मल्लाप्पा यांनी । खर्च केला ते समयीं । <br> 
नित्य पूजा उच्छाहीं । नेमणूक करून दिधली ॥ ४१ ॥ <br> 
असो ऐसे देव भक्त । एकेस्थळीं शोभा पावत । <br> 
अनन्याचे अनंत हेत । पुरवावया राहिले ॥ ४२ ॥ <br> 
सद्‌गुरुवास निरंतर । ऐसा रोकडा साक्षात्कार । <br> 
भाविकांस पैलपार । भावबळें पावविती ॥ ४३ ॥ <br> 
नाना नवसांतें पावती । संकटीं दृष्टांती बोधिती । <br> 
सेवा करितां पुरविती । कामना बहुपरींच्या ॥ ४४ ॥ <br> 
अंतरसाक्ष अंतरीं कळे । बाह्य दृश्य तें आढळे । <br> 
वर्णितां होईल आगळें । ग्रंथसंख्याप्रमाण ॥ ४५ ॥ <br> 
परि एखादा दृष्टांत । देऊन पुरवूं मनोरथ । <br> 
समाधीमाहात्म्य अत्यद्‌भुत । कोण वर्णूं शकेल ॥ ४६ ॥ <br> 
अप्पासाहेब कागवाडकर । स्मृतिहीन झाले फार । <br> 
ब्रह्मसमंधें जर्जर । केले पूर्वींसारिखे ॥ ४७ ॥ <br> 
पुत्रकलत्रा पीडीतसे । गृहकर्त्यासी लाविलें पिसें । <br> 
तमोबुद्धि गृहीं वसे । उपाय सुचों देईना ॥ ४८ ॥ <br> 
ऐसे गेले कांहीं दिवस । चिंता उपजली सर्वांस । <br> 
मग समाधीसमीप सेवेस । धाडिले मायबंधूंनीं ॥ ४९ ॥ <br> 
सेवा करितां बहुवस । श्रीमंत आले स्मृतीस । <br> 
वारंवार नमिती पदास । ब्रह्मचैतन्यगुरूंच्या ॥ ५० ॥ <br> 
पुर्वी जैसे साह्य होती । त्याहून अधिक शीघ्रगति । <br> 
समाधीसेवेसी पावती । आश्चर्य नारीनरांसी ॥ ५१ ॥ <br> 
देहव्याधिमुक्त करिती । निपुत्रिकां पुत्र होती । <br> 
मुमुक्षुजनां संरक्षिती । पाठी पोटी राहोनी ॥ ५२ ॥ <br> 
शंकरशास्त्री म्हासुर्णेकर । यांचे स्नुषेसी निशाचर । <br> 
पीडीतसे वारंवार । घालिती समर्थचरणांवरी ॥ ५३ ॥ <br> 
सेवा करितां अतिगहन । पीडा निवारिली दारुण । <br> 
ऐसें समाधि महिमान । श्रोतेजनीं परिसावें ॥ ५४ ॥ <br> 
श्रीचरणीं जे अनन्य । तयांसी प्रत्यक्ष दर्शन । <br> 
देवोनि करिती समाधान । ब्रह्मचैतन्य सद्‌गुरु ॥ ५५ ॥ <br> 
॥ इति श्रीसद्‌गुरुलीलामृते द्वादशाध्यायांतर्गतः तृतीयः समासः ॥ <br> 
॥ श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय बारावा <br>समास चवथा<br></h2>
<hr width="90%"><br>

<div class="shl">
श्रीसमाधिस्थ झाल्यावरी । मागें वर्तलें कैशापरी । <br> 
तें आतां श्रोतीं चतुरीं । स्थिरचित्तें परिसावें ॥ १ ॥ <br> 
आनंदसागर अनन्य भक्त । जालनामंदिरीं होते वसत । <br> 
उपासना वाढविली बहुत । कीर्ति पसरली चहूं देशीं ॥ २ ॥ <br> 
अंबड येथें मंदिर । बांधोनि स्थापिले रघुवीर । <br> 
अन्नदान नामगजर । सिद्धपणें वाढविले ॥ ३ ॥ <br> 
समर्थ असतां सगुणदेहीं । आनंदसागर झाले विदेही । <br> 
परिसतां आनंद होई । सिद्धकरणी अघटित ॥ ४ ॥ <br> 
माघ शुद्ध पौर्णिमेसी । निघाली स्वारी भिक्षेसी । <br> 
दासनवमीउत्सवासी । सामग्री पाहिजे ॥ ५ ॥ <br> 
मातेसी केला नमस्कार । जे बहुतां दिवशीं होता स्थिर । <br> 
पाहोनि आश्चर्य नारीनर । मनीं मानूं लागले ॥ ६ ॥ <br> 
विदेशप्रयाण निमित्त । करोनि आज्ञा घेतली त्वरित । <br> 
माउली खोंचली मनांत । पुढील भविष्यार्थ जाणोनि ॥ ७ ॥ <br> 
आज्ञा घेवोनि निघाले । एके ग्रामीं वसतीस आले । <br> 
तेचि दिनीं ग्रस्त केलें । राहूनें चंद्रासी ॥ ८ ॥ <br> 
भजन निर्याणअ्भंग । करुणारसें होती दंग । <br> 
चतुर श्रोतयां तगमग । होवों लागली अतिशय ॥ ९ ॥ <br> 
वासुदेव नामें सुतारासी । पाचारिलें एकांतासी । <br> 
वदले आम्ही जाऊं वैकुंठासी । तुज इच्छा असेल तें माग ॥ १० ॥ <br> 
तों तो करूं लागला शोक । हास्य करी गुरुनायक । <br> 
’अरे हें शोकाचें कौतुक । पुढें आहे ॥ ११ ॥ <br> 
सगुणीं सगुण लोपलें । निर्गुण जैसें तैसें भरले । <br> 
यांत विपरीत काय झालें । वायां शोक न करावा’ ॥ १२ ॥ <br> 
ऐसें करितां सांत्वन । हस्त जोडोनि बोले दीन । <br> 
’इच्छा होईल तें दर्शन । येचि स्वरूपीं मज द्यावें’ ॥ १३ ॥ <br> 
’बरें’ म्हणोनि तयासी । आले पुनरपि भजनासी । <br> 
प्रेमें अश्रु नयनांसी । आणिले समस्त जनांच्या ॥ १४ ॥ <br> 
वारंवार पुसों लागले । ’ग्रहण सुटलें वा न सुटलें’ । <br> 
’सुटलें’ म्हणतांच संपविलें । निरूपण ते समयीं ॥ १५ ॥ <br> 
नामगजर सुरू केला । देह श्रीचरणीं ठेविला । <br> 
आत्मा रामरूपीं मिळाला । ठायींचे ठायीं ॥ १६ ॥ <br> 
शोक करिती नारीनर । मग केला अग्निसंस्कार । <br> 
समाधि बांधावी हा विचार । शिष्यांअंतरीं प्रगटला ॥ १७ ॥ <br> 
तंव आज्ञा झाली दृष्टांतासी । ’करितां रामसेवेसी । <br> 
आम्हा पावेल निश्चयेंसी । समाधी वेगळी करूं नये’ ॥ १८ ॥ <br> 
आनंदसागर वैराग्यशील । समाधि उपाधि केवळ । <br> 
त्यजोनि राहिले निश्चळ । रामरूप होवोनी ॥ १९ ॥ <br> 
असो जननी भार्या दोन सुत । दोन कन्या तयांप्रत । <br> 
पांडुरंगबुवा जामात । समर्थें शोधोनि काढिला ॥ २० ॥ <br> 
रामजीबुवा शिष्य भले । पांडुरंग दुजे वहिले । <br> 
दोहीं संस्थान चालविलें । श्रींचे आज्ञेवरोनी ॥ २१ ॥ <br> 
वडील सुत नामस्मरणीं । देह ठेविता झाला धरणीं । <br> 
धाकटा पुरुषोत्तम म्हणोनी । अज्ञान बालक मठपती ॥ २२ ॥ <br> 
श्रींचे दुजे शिष्य ब्रह्मानंद । ज्यांनी जाणिले गुरुपद । <br> 
तयांची कथा प्रसिद्ध । अल्पशीं कथन करूं ॥ २३ ॥ <br> 
श्रींची समाधि स्थापिली । उत्सव पूजा आंखोन दिली । <br> 
उपासना अत्यंत वाढविली । कर्नाटकप्रांतीं ॥ २४ ॥ <br> 
परि स्वयें राहिले अलिप्त । कृष्णातीरीं समाधिस्थ । <br> 
जाहले तो प्रकार संत- । सज्जनीं थोडा परिसावा ॥ २५ ॥ <br> 
शके अठराशेंचाळीस । भाद्रपद कृष्णमास । <br> 
फिरत आले कागवाडास । रामभेटीनिमित्त ॥ २६ ॥ <br> 
विश्रांती घेऊं चार दिवस । म्हणोनि सांगती सर्वांस । <br> 
मुंडलाप्पा नामें शिष्यास । कर्नाटकीं धाडिलें ॥ २७ ॥ <br> 
एकही शिष्य ते वेळीं । नसे ठेविला जवळीं । <br> 
गुरुभक्तांचे मेळीं । काळ क्रमित राहिले ॥ २८ ॥ <br> 
सांगलीहूनि हरिदास । आले तेथें दर्शनास । <br> 
बरें म्हणोन तयांस । ठेवोन घेती आनंदें ॥ २९ ॥ <br> 
आम्हां पोंचवावें आणि जावें । ऐसें वदती स्वभावें । <br> 
परि सूक्ष्म अर्थाचे गोंवे । उमजतीना कवणासी ॥ ३० ॥ <br> 
वद्य चतुर्दशी गुरुवार । प्रातःकाळी उठोनि सत्वर । <br> 
रामदासी कागवाडकर । आणि हरिभाऊंस पाचारिलें ॥ ३१ ॥ <br> 
सहज विनोदें बोलती । ’क्वचित्‌ झाल्या देहगेति । <br> 
अग्नि न द्या तयाप्रति । कृष्णागर्भीं सोडावा ॥ ३२ ॥ <br> 
स्नाम करोनि मोकळें । व्हावें दुःखावेगळें’ । <br> 
संतमाहात्म्य न कळे । कोणाएकासी ॥ ३३ ॥ <br> 
आप्पासहेब कागवाडकर । गुरुभक्त इनामदार । <br> 
नवबाग नामें सुपीक थोर । कृष्णातीरीं मळा असे ॥ ३४ ॥ <br> 
तेथें गेले स्नानासी । वाळेश्वर क्षेत्रासी । <br> 
स्नान करोनि वस्तीसी । राहिले तेथें गुरुवारीं ॥ ३५ ॥ <br> 
गुरुसेवा उपोषण । करिती शेवटचा म्हणोन । <br> 
हरिभाऊ संगती जाण । एकले एक ॥ ३६ ॥ <br> 
अनंत शिष्य अनंत शरण । सकलां दूर करोन । <br> 
राहिले करीत नामस्मरण । नवबागीं कदंबछाये ॥ ३७ ॥ <br> 
सायंकाळी केले भजन । आळविले दयाघन । <br> 
गुरुपादुका वंदोन । स्तवन करिती बहुपरी ॥ ३८ ॥ <br> 
त्यांतचि निरूपण केलें । हरिदास श्रोते भले । <br> 
देहबंधनानें भुलले । मानोनि जीवदशा ॥ ३९ ॥ <br> 
ही देहरूप उपाधि । मानीव चाळविते बुद्धि । <br> 
सत्याची दवडोन शुद्धि । जीवात्म्यासी गुंतवी ॥ ४० ॥ <br> 
चार देह चार अवस्था । ज्ञानी राहे यांपरता । <br> 
तयासी लिंगदेह सोडितां । गुंतीं नाहीं तिळभरी ॥ ४१ ॥ <br> 
</div>

<div class="shl">
ऐसें करोनि निरूपण । पुनरपि करोनि भजन । <br> 
धूप दीप आरती करोन । सांग केली गुरुसेवा ॥ ४२ ॥ <br> 
एक प्रहर राहतां निशी । नाम श्वासधारेसरसीं । <br> 
स्थिर करोनि वृत्तीसी । एकलयें चालविली ॥ ४३ ॥ <br> 
तेज फांकले चहूंकडे । दृष्टीसी दृष्टी न भिडे । <br> 
स्थूलापासोन मुरडे । चैतन्न्य श्रीरामरूपीं ॥ ४४ ॥ <br> 
प्रातःकाळसमयासी । रामचरणतीर्थासी । <br> 
घेवोनि आले रामदासी । ब्रह्मानंदां द्यावया ॥ ४५ ॥ <br> 
आनंदें मुख पसरोनि । तीर्थ घेतलें तयांनी । <br> 
श्रीरामप्रभूचे चरणीं । वंदन केलें हस्तद्वयें ॥ ४६ ॥ <br> 
इकडे चालिला नामगजर । ब्रह्मानंद झाले स्थिर । <br> 
पाहतां पाहतां व्यापार । दृश्य तें स्थिर झालें ॥ ४८ ॥ <br> 
मग नामगजरें कलेवर । नेलें सन्निध बाळेश्वर । <br> 
पूजा आरत्या करोनि सत्वर । जलसमाधि दीधली ॥ ४९ ॥ <br> 
सकळांसी जाहलें दुःख । अनिवार करिती शोक । <br> 
दुजे आमचे गुरुनायक । तिहीं त्यजिलें आम्हांसी ॥ ५० ॥ <br> 
असो नवबागीं बांधिती समाधी । दर्शना येते भक्तमांदी । <br> 
श्रीमंतें पूजा‍अर्चनविधी । व्हावया भूमि दिधली असे ॥ ५१ ॥ <br> 
तिकडे व्यंकटापूर देवस्थानीं । समाधी पूर्वींच बांधोनी । <br> 
तेथेंच पादुका स्थापोनी । भक्त करिती उत्सव ॥ ५२ ॥ <br> 
श्रीपादभट्ट व जोगळेकर जाण । साधक शिष्य अनन्य । <br> 
तयांसी कथिलें संस्थान । चालवावें श्रीसेवे ॥ ५३ ॥ <br> 
बेलधडी आणि बिदरहळ्ळी । येथील देवस्थानें भलीं । <br> 
पूर्वींच व्यवस्था केली । जेथील तेथें ॥ ५४ ॥ <br> 
गोंदावलीं कळली मात । सकलही झाले दुःखित । <br> 
आईसाहेब वदती तेथ । तेंही श्रोतीं परिसावें ॥ ५५ ॥ <br> 
समर्थ गेलियानंतर । ब्रह्मानंदे केलें स्थिर । <br> 
वदती असतां मी तुमचा कुमर । शोक कासया करावा ॥ ५६ ॥ <br> 
वारंवार उपदेशुनी । बोधें चित्त शांतवुनी । <br> 
गुरुभक्तां गुरुजननी । वाटे दुजी अवतरली ॥ ५७ ॥ <br> 
तोही झाला समाधिस्थ । आतां काय करणें जिवित । <br> 
म्हणोनि अन्न वर्जित । गुरुभार्या गोंदावलीं ॥ ५८ ॥ <br> 
पयःपान क्वचित्‌ करिती । मनीं पतिचरण ध्याती । <br> 
एक मासा‍उपरांतीं । देह धरणीं ठेविला ॥ ५९ ॥ <br> 
आश्विन कृष्ण दर्शतिथी । आईसाहेब आम्हां सोडिती । <br> 
दहन करून समाधी करिती । श्रींचे वामभागप्रति ॥ ६० ॥ <br> 
प्रतिवर्षीं उत्सवास । करिताति अमावस्येस । <br> 
स्नान पूजा नैवेद्यास । नित्य चाले उपासना ॥ ६१ ॥ <br> 
बत्ताशा श्रींचे वाहन । परम भक्त जो अनन्य । <br> 
तेणेंही त्यजिला प्राण । श्रींचे चरणांसमोर ॥ ६२ ॥ <br> 
तयाची बांधिली समाधी । श्रींचे पुढें भक्तमांदी । <br> 
दर्शन घडे श्रींचे आधीं । गुरुसेवा परम भाग्य ॥ ६३ ॥ <br> 
असो ऐसा इतिहास । समाधीचा कथिला निःशेष । <br> 
श्रवण करितां वैराग्यास । वरील मन निश्चयें ॥ ६४ ॥ <br> 
उपजेल तितुकें मरेल । घडेल तितुकें बिघडेल । <br> 
परि सत्कीर्ति श्रवणीं पडेल । अनंतकाल पर्यंत ॥ ६५ ॥ <br> 
सत्कर्म अथवा दुष्कर्म । उभयतांचा एकचि धर्म । <br> 
भोग भोगवील परम । सुखदुःख निश्चयें ॥ ६६ ॥ <br> 
यास्तव संतचरित्र । विवरोन व्हावें स्वतंत्र । <br> 
कर्मबंधनाचें सूत्र । बंधनापासोन सुटावें ॥ ६७ ॥ <br> 
नरदेह रत्नेपेटी । भोगें न करावी करंटी । <br> 
सद्धर्मीं लावोन शेवटीं । अलिप्त असावें ॥ ६८ ॥ <br> 
असो महाभागवत कुर्तकोटी । जगद्‌गुरु झाले करवीरमठीं । <br> 
एकी करोन शेवटीं । स्वयें राहिले अलिप्त ॥ ६९ ॥ <br> 
भय्यासाहेब इंदूरकर । श्रीचरणीं ठेवाया शरीर । <br> 
आले सांडोन इंदूर । गुरुभक्त बहु ज्ञानी ॥ ७० ॥ <br> 
सकलां सांगती मात । गुरुक्षेत्रीं महिमा अनंत । <br> 
तेथें ठेवितां देहाप्रत । पुनरपि जन्म त्या नाहीं ॥ ७१ ॥ <br> 
कोणी माझे अस्थींसी । न न्याव्या प्रयागासी । <br> 
अर्पितों श्रीचरणासी । परम पावन क्षेत्र हे ॥ ७२ ॥ <br> 
ऐसें बोलतां चालतां । देह ठेविला तत्त्वतां । <br> 
गुरुभक्तीनें गुंता । सोडविला बहुजन्मींचा ॥ ७३ ॥ <br> 
असो ऐसी भक्तमंडळी । समाधी समाधान पावली । <br> 
उपासना कैसी चालली । तीही श्रोतीं परिसावी ॥ ७४ ॥ <br> 
सद्‌गुरु समर्थांचे शिष्य । तैसेचि जे शिष्यानुशिष्य । <br> 
बहु मंडळी लक्षानुलक्ष । दुरित नाशिती कलियुगीं ॥ ७५ ॥ <br> 
जागोजागी नामसप्ताह । पुण्यतिथि-आदि महोत्साह । <br> 
अखंड चालिला प्रवाह । हृदयीं ध्याती कितीएक ॥ ७६ ॥ <br> 
श्रवणीं संगतीं किती तरती । त्यांची नाहीं नाहीं मिती । <br> 
घरोघरीं पादुका स्थापिती । पूजाअर्चा करावया ॥ ७७ ॥ <br> 
वर्हाीडी ग्राम सेंदुरजन । तेथें मठ ब्रह्मचैतन्य । <br> 
दक्षिणे करवीरक्षेत्री जाण । ब्रह्मचैतन्यमंदिर स्थापिलें ॥ ७८ ॥ <br> 
ऐसी उपासना चालली । दिगंत कीर्ति पैसावली । <br> 
तेंही लिहितां लेखणी भागली । गुरुलीला अगम्य ॥ ७९ ॥ <br> 
आतां ही सद्‌गुरुलीला । त्रयोदशीं जाय विश्रांतीला । <br> 
हृदयीं ध्याऊं पदाला । म्हणजे प्रसाद होईल ॥ ८० ॥ <br> 
गुरुलीलाबोधरसा । जरी उमटे हृदयीं ठसा । <br> 
तरी चुकेल हा वळसा । जन्ममृत्युचा ॥ ७१ ॥ <br> 
इति श्रीसद्‌गुरुलीला । श्रवणीं स्वानंदसोहळा । <br> 
पुरविती रामदासीयांचा लळा । कृपाकटाक्षें ॥ ८२ ॥ <br> 
॥ इति श्रीसद्‌गुरुलीलामृते द्वादशाध्यायांतर्गतः चतुर्थः समासः ॥ <br> 
॥श्रीसदगुरुचरणार्पणमस्तु ॥ ॥ इति द्वादशोऽध्यायः समाप्तः ॥ 
</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>

</td></tr></table></body></html>


