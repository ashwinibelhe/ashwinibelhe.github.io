<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा  -  श्रीशिवमहापुराण  -  विद्येश्वरसंहिता  -  षोडशोऽध्यायः  </title>
<a name="top"></a>
<link rel="stylesheet" type="text/css" href="../css/shiva.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#b2ffff">
<tr><td>

<div class="pre">
<a href="shiva-01-15.htm">PREVIOUS </a>
</div>
<div class="nex">
<a href="shiva-01-17.htm">NEXT  </a>
</div><br clear="all">

<p class="hdr3">
॥ श्रीगणेशाय नमः श्रीगौरीशंकराभ्यां नमः ॥ <br></p>
<p class="hdr1">॥ श्रीशिवमहापुराणम् ॥ <br></p>
<p class="hdr2">
विद्येश्वरसंहिता<br></p>
<p class="hdr3">
॥ षोडशोऽध्यायः ॥ <br><br></p>
<p class="hdr3">
पार्थिवपूजनप्रकारास्तत्फलानि च - </p><br><br>

<center><audio controls="" style="width:500px" src="https://ia601503.us.archive.org/27/items/Shivapurana-samhita/0-Shivapurana-Mahatmya-07.mp3"></audio></center>
<center><p class="end">[ Right click to 'save audio as' for downloading Audio ]</p></center> 
<hr width="90%">

<div class="shl">
ऋषय ऊचुः -  <br>
पार्थिवप्रतिमापूजाविधानं ब्रूहि सत्तम ।  <br>
येन पूजाविधानेन सर्वाभिष्टमवाप्यते ॥ १ ॥  <br>
सूत उवाच -  <br>
पृष्टं सुसाधु युष्माभिः सदा सर्वार्थदायकम् ।  <br>
सद्यो दुःखस्य शमनं शृणुत प्रब्रवाम वः ॥ २ ॥  <br>
अपमृत्युहरं कालमृत्योश्चापि विनाशनम् ।  <br>
सद्यः कलत्रपुत्रादिधनधान्यप्रदं द्विजाः ॥ ३ ॥  <br>
अन्नादिभोज्यं वस्त्रादि सर्वमुत्पद्यते यतः ।  <br>
ततो मृदादिप्रतिमापूजाभीष्टप्रदा भुवि ॥ ४ ॥  <br>
पुरुषाणां च नारीणामधिकारोऽत्र निश्चितम् ।  <br>
नद्यां तडागे कूपे वा जलान्तर्मृदमाहरेत् ॥ ५ ॥  <br>
संशोध्य गन्धचूर्णेन पेषयित्वा सुमण्डपे ।  <br>
हस्तेन प्रतिमां कुर्यात्क्षीरेण च सुसंस्कृताम् ॥ ६ ॥  <br>
अङ्‌गप्रत्यङ्‌गकोपेतामायुधैश्च समन्विताम् ।  <br>
पद्मासनस्थितां कृत्वा पूजयेदादरेण हि ॥ ७ ॥  <br>
विघ्नेशादित्यविष्णूनामम्बायाश्च शिवस्य च ।  <br>
शिवस्य शिवलिङ्‌गं च सर्वदा पूजयेद्‌द्विज ॥ ८ ॥  <br>
षोडशैरुपचारैश्च कुर्यात्तत्फलसिद्धये ।  <br>
पुष्पेण प्रोक्षणं कुर्यादभिषेकं समन्त्रकम् ॥ ९ ॥  <br>
शाल्यन्नेनैव नैवेद्यं सर्वं कुडवमानतः ।  <br>
गृहे तु कुडवं ज्ञेयं मानुषे प्रस्थमिष्यते ॥ १० ॥  <br>
दैवे प्रस्थत्रयं योग्यं स्वयम्भोः प्रस्थपञ्चकम् ।  <br>
एवं पूर्णफलं विद्यादधिकं वै द्वयं त्रयम् ॥ ११ ॥  <br>
सहस्रपूजया सत्यं सत्यलोकं लभेद्‌द्विजः ।  <br>
द्वादशाङ्‌गुलमायामं द्विगुणं च ततोऽधिकम् ॥ १२ ॥  <br>
प्रमाणमङ्‌गुलस्यैकं तदूर्ध्वं पञ्चकत्रयम् ।  <br>
अयोदारुकृतं पात्रं शिवमित्युच्यते बुधैः ॥ १३ ॥  <br>
तदष्टभागः प्रस्थः स्यात्तच्चतुष्कुडवं मतम् ।  <br>
दशप्रस्थं शतप्रस्थं सहस्रप्रस्थमेव च ॥ १४ ॥  <br>
जलतैलादिगन्धानां यथायोग्यं च मानतः ।  <br>
मानुषार्षस्वयम्भूनां महापूजेति कथ्यते ॥ १५ ॥  <br>
अभिषेकादात्मशुद्धिर्गन्धात्पुण्यमवाप्यते ।  <br>
आयुस्तृप्तिश्च नैवेद्याद्धूपादर्थमवाप्यते ॥ १६ ॥  <br>
दीपाज्ज्ञानमवाप्नोति ताम्बूलाद्‌भोगमाप्नुयात् ।  <br>
तस्मात्स्नानादिकं षट्कं प्रयत्‍नेन प्रसाधयेत् ॥ १७ ॥  <br>
नमस्कारो जपश्चैव सर्वाभीष्टप्रदावुभौ ।  <br>
पूजान्ते च सदा कार्यौ भोगमोक्षार्थिभिर्नरैः ॥ १८ ॥  <br>
सम्पूज्य मनसा पूर्वं कुर्यात्तत्तत्सदा नरः ।  <br>
देवानां पूजया चैव तत्तल्लोकमवाप्नुयात् ॥ १९ ॥  <br>
तदवान्तरलोके च यथेष्टं भोग्यमाप्यते ।  <br>
तद्विशेषान्प्रवक्ष्यामि शृणुत श्रद्धया द्विजाः ॥ २० ॥  <br>
विघ्नेशपूजया सम्यग्भूर्लोकेऽभीष्टमाप्नुयात् ।  <br>
शुक्रवारे चतुर्थ्यां च सिते श्रावणभाद्रके ॥ २१ ॥  <br>
भिषगृक्षे धनुर्मासे विघ्नेशं विधिवद्यजेत् ।  <br>
शतं पूजासहस्रं वा तत्संख्याङ्‌कदिनैर्व्रजेत् ॥ २२ ॥  <br>
देवाग्निश्रद्धया नित्यं पुत्रदं चेष्टदं नृणाम् ।  <br>
सर्वपापप्रशमनं तत्तद्दुरितनाशनम् ॥ २३ ॥  <br>
वारपूजां शिवादीनामात्मशुद्धिप्रदां विदुः ।  <br>
तीथिनक्षत्रयोगानामाधारं सार्वकामिकम् ॥ २४ ॥  <br>
तथा वृद्धिक्षयाभावात्पूर्णब्रह्मात्मकं विदुः ।  <br>
उदयादुदयं वारो ब्रह्मप्रभृति कर्मणाम् ॥ २५ ॥  <br>
तिथ्यादौ देवपूजा हि पूर्णभोगप्रदा नृणाम् ।  <br>
पूर्वभागः पितॄणान्तु निशि युक्तः प्रशस्यते ॥ २६ ॥  <br>
परभागस्तु देवानां दिवा युक्तः प्रशास्यते ।  <br>
उदयव्यापिनी ग्राह्या मध्याह्ने यदि सा तिथिः ॥ २७ ॥  <br>
देवकार्ये तथा ग्राह्यास्थितिऋक्षादिकाः शुभाः ।  <br>
सम्यग्विचार्यवारादीन्कुर्यात्पूजाजपादिकम् ॥ २८ ॥  <br>
पूजार्यते ह्यनेनेति वेदेष्वर्थस्य योजना ।  <br>
पूर्भोगफलसिद्धिश्च जायते तेन कर्मणा ॥ २९ ॥  <br>
मनोभावांस्तथाज्ञानमिष्टभोगार्थयोजनात् ।  <br>
पूजाशब्दर्थ एवं हि विश्रुतो लोकवेदयोः ॥ ३० ॥  <br>
नित्यनैमित्तिकं कालात्सद्यः काम्ये स्वनुष्ठिते ।  <br>
नित्यं मासं च पक्षं च वर्षं चैव यथाक्रमम् ॥ ३१ ॥  <br>
तत्तत्कर्मफलप्राप्तिस्तादृक्पापक्षयः क्रमात् ।  <br>
महागणपतेः पूजा चतुर्थ्यां कृष्णपक्षके ॥ ३२ ॥  <br>
पक्षपापक्षयकरी पक्षभोगफलप्रदा ।  <br>
चैत्रे चतुर्थ्यां पूजा च कृता मासफलप्रदा ॥ ३३ ॥  <br>
वर्षभोगप्रदा ज्ञेया कृता वै सिंहभाद्रके ।  <br>
श्रवण्यादित्यवारे च सप्तम्यां हस्तभे दिने ॥ ३४ ॥  <br>
माघशुक्ले च सप्तम्यामादित्ययजनं चरेत् ।  <br>
ज्येष्ठभाद्रकसौम्ये च द्वादश्यां श्रवणर्क्षके ॥ ३५ ॥  <br>
कृतं विष्णुयजनमिष्टसम्पत्करं विदुः ।  <br>
श्रावणे विष्णुयजनमिष्टारोग्यप्रदं भवेत् ॥ ३६ ॥  <br>
गवादीन्द्वादशानर्थान्साङ्‌गान्दत्त्वा तु यत्फलम् ।  <br>
तत्फलं समवाप्नोति द्वादश्यां विष्णुतर्पणात् ॥ ३७ ॥  <br>
द्वादश्यां द्वादशान्विप्रान्विष्णोर्द्वादशनामतः ।  <br>
षोडशैरुपचारैश्च यजेत्तत्प्रीतिमाप्नुयात् ॥ ३८ ॥  <br>
एवं च सर्वदेवानां तत्तद् द्वादशनामकैः ।  <br>
द्वादशब्रह्मयजनं तत्तत्प्रीतिकरं भवेत् ॥ ३९ ॥  <br>
कर्कटे सोमवारे च नवम्यां मृगशीर्षके ।  <br>
अम्बां यजेद्‌भूतिकामः सर्वभोगफलप्रदाम् ॥ ४० ॥  <br>
आश्वयुक्छुक्लनवमी सर्वाभीष्टफलप्रदा ।  <br>
आदिवारे चतुर्दश्यां कृष्णपक्षे विशेषतः ॥ ४१ ॥  <br>
आर्द्रायां च महार्द्रायां शिवपूजा विशिष्यते ।  <br>
माघकृष्णचतुर्दश्यां सर्वाभीष्टफलप्रदा ॥ ४२ ॥  <br>
आयुष्करी मृत्युहरा सर्वसिद्धिकरी नृणाम् ।  <br>
ज्येष्ठमासे महार्द्रायां चतुर्दशीदिनेपि च ॥ ४३ ॥  <br>
मार्गशीर्षार्द्रकायां वा षोडशैरुपचारकैः ।  <br>
तत्तन्मूर्तिशिवं पूज्य तस्य वै पाददर्शनम् ॥ ४४ ॥  <br>
शिवस्य यजनं ज्ञेयं भोगमोक्षप्रदं नृणाम् ।  <br>
वारादिदेवयजनं कार्तिके हि विशिष्यते ॥ ४५ ॥  <br>
कार्तिके मासि सम्प्राप्ते सर्वान्देवान्यजेद्‌बुधः ।  <br>
दानेन तपसा होमैर्जपेन नियमेन च ॥ ४६ ॥  <br>
षोडशैरुपचारैश्च प्रतिमाविप्रमन्त्रकैः ।  <br>
ब्राह्मणानां भोजनेन निष्कामार्तिकरो भवेत् ॥ ४७ ॥  <br>
कार्तिके देवयजनं सर्वभोगप्रदं भवेत् ।  <br>
व्याधीनां हरणं चैव भवेद्‌भूतग्रहक्षयः ॥ ४८ ॥  <br>
कार्तिकादित्यवारेषु नृणामादित्यपूजनात् ।  <br>
तैलकार्पासदानात्तु भवेत्कुष्ठादिसङ्‌क्षयः ॥ ४९ ॥  <br>
हरीतकीमरीचीनां वस्त्रक्षीरादिदानतः ।  <br>
ब्रह्मप्रतिष्ठया चैव क्षयरोगक्षयो भवेत् ॥ ५० ॥  <br>
दीपसर्षपदानाच्च अपस्मारक्षयो भवेत् ।  <br>
कृत्तिकासोमवारेषु शिवस्य यजनं नृणाम् ॥ ५१ ॥  <br>
महादारिद्र्यशमनं सर्वसम्पत्करं भवेत् ।  <br>
गृहक्षेत्रादिदानाच्च गृहोपकरणादिना ॥ ५२ ॥  <br>
कृत्तिकाभौमवारेषु स्कन्दस्य यजनान्नृणाम् ।  <br>
दीपघण्टादिदानाद्वै वाक्सिद्धिरचिराद्‌भवेत् ॥ ५३ ॥  <br>
कृत्तिकासौम्यवारेषु विष्णोर्वै यजनं नृणाम् ।  <br>
दध्योदनस्य दानं च सत्सन्तानकरं भवेत् ॥ ५४ ॥  <br>
कृत्तिकागुरुवारेषु ब्रह्मणो यजनाद्धनैः ।  <br>
मधुस्वर्णाज्यदानेन भोगवृद्धिर्भवेन्नृणाम् ॥ ५५ ॥  <br>
कृत्तिकाशुक्रवारेषु गजतुण्डस्य याजनात् ।  <br>
गन्धपुष्पान्नदानेन भोग्यवृद्धिर्भवेन्नृणाम् ॥ ५६ ॥  <br>
वन्ध्या सुपुत्रं लभते स्वर्णरौप्यादिदानतः ।  <br>
कृत्तिकाशनिवारेषु दिक्पालानां च वन्दनम् ॥ ५७ ॥  <br>
दिग्गजानां च नागानां सेतुपानां च पूजनम् । <br>
त्र्यम्बकस्य च रुद्रस्य विष्णोः पापहरस्य च ॥ ५८ ॥  <br>
</div>

<div class="shl">
ज्ञानदं ब्रह्मणश्चैव धन्वन्तर्यश्विनोस्तथा ।  <br>
रोगापमृत्युहरणं तत्कालव्यात्रशान्तिदम् ॥ ५९ ॥  <br>
लवणायसतैलानां माषादीनां च दानतः ।  <br>
त्रिकटुफलगन्धानां जलादीनां च दानतः ॥ ६० ॥  <br>
द्रवाणां कठिनानां च प्रस्थेन पलमानतः ।  <br>
स्वर्गप्राप्तिर्धनुर्मासे ह्युषःकाले च पूजनम् ॥ ६१ ॥  <br>
शिवादीनां च सर्वेषां क्रमाद्वै सर्वसिद्धये ।  <br>
शाल्यन्नस्य हविष्यस्य नैवेद्यं शस्तमुच्यते ॥ ६२ ॥  <br>
विविधान्नस्य नैवेद्यं धनुर्मासे विशिष्यते ।  <br>
मार्गशीर्षेऽन्नदस्यैव सर्वमिष्टफलं भवेत् ॥ ६३ ॥  <br>
पापक्षयं चेष्टसिद्धिं चारोग्यं धर्ममेव च ।  <br>
सम्यग्वेदपरिज्ञानं सदनुष्ठानमेव च ॥ ६४ ॥  <br>
इहामुत्र महाभोगानन्ते योगं च शाश्वतम् ।  <br>
वेदान्तज्ञानसिद्धिं च मार्गशीर्षान्नदो लभेत् ॥ ६५ ॥  <br>
मार्गशीर्षे ह्युषःकाले दिनत्रयमथापि वा ।  <br>
यजेद्देवान्भोगकामो नाधनुर्मासिको भवेत् ॥ ६६ ॥  <br>
यावत्सङ्‌गवकालं तु धनुर्मासो विधीयते ।  <br>
धनुर्मासे निराहारो मासमात्रं जितेन्द्रियः ॥ ६७ ॥  <br>
आमध्याह्नं जपेद्विप्रो गायत्रीं वेदमातरम् ।  <br>
पञ्चाक्षरादिकान्मन्त्रान्पश्चादासुप्तिकं जपेत् ॥ ६८ ॥  <br>
ज्ञानं लब्ध्वा च देहान्ते विप्रो मुक्तिमवाप्नुयात् ।  <br>
अन्येषां नरनारीणां त्रिःस्नानेन जपेन च ॥ ६९ ॥  <br>
सदा पञ्चाक्षरस्यैव विशुद्धं ज्ञानमाप्यते ।  <br>
इष्टमन्त्रान्सदा जप्त्वा महापापक्षयं लभेत् ॥ ७० ॥  <br>
धनुर्मासे विशेषेण महानैवेद्यमाचरेत् ।  <br>
शालितण्डुलभारेण मरीचप्रस्थकेन च ॥ ७१ ॥  <br>
गणनाद्‌द्वादशं सर्वं मध्वाज्यकुडवेन हि ।  <br>
द्रोणयुक्तेन मुद्‌गेन द्वादशव्यञ्जनेन च ॥ ७२ ॥  <br>
घृतपक्वैरपूपैश्च मोदकैः शालिकादिभिः ।  <br>
द्वादशैश्च दधिक्षीरैर्द्वादशप्रस्थकेन च ॥ ७३ ॥  <br>
नारिकेलफलादीनां तथा गणनया सह ।  <br>
द्वादशक्रमुकैर्युक्तं षट्त्रिंशत्पत्रकैर्युतम् ॥ ७४ ॥  <br>
कर्पूरखुरचूर्णेन पञ्चसौगन्धिकैर्युतम् ।  <br>
ताम्बूलयुक्तं तु यदा महानैवेद्यलक्षणम् ॥ ७५ ॥  <br>
महानैवेद्यमेतद्वै देवतार्पणपूर्वकम् ।  <br>
वर्णानुक्रमपूर्वेण तद्‌भक्तेभ्यः प्रदापयेत् ॥ ७६ ॥  <br>
एवं चौदननैवेद्याद्‌भूमौ राष्ट्रपतिर्भवेत् ।  <br>
महानैवेद्यदानेन नरः स्वर्गमवाप्नुयात् ॥ ७७ ॥  <br>
महानैवेद्यदानेन सहस्रेण द्विजर्षभाः ।  <br>
सत्यलोके च तल्लोके पूर्णमायुरवाप्नुयात् ॥ ७८ ॥  <br>
सहस्राणां च त्रिंशत्या महानैवेद्यदानतः ।  <br>
तदूर्ध्वलोकमाप्यैव न पुनर्जन्मभाग्भवेत् ॥ ७९ ॥  <br>
सहस्राणां च षट्त्रिंशज्जन्मनैवेद्यमीरितम् ।  <br>
तावन्नैवेद्यदानं तु महापूर्णं तदुच्यते ॥ ८० ॥  <br>
महापूर्णस्य नैवेद्यं जन्मनैवेद्यमिष्यते ।  <br>
जन्मनैवेद्यदानेन पुनर्जन्म न विद्यते ॥ ८१ ॥  <br>
ऊर्जे मासि दिने पुण्ये जन्मनैवेद्यमाचरेत् ।  <br>
सङ्‌क्रान्तिपातजन्मर्क्षपौर्णमास्यादिसंयुते ॥ ८२ ॥  <br>
अब्दजन्मदिने कुर्याज्जन्मनैवेद्यमुत्तमम् ।  <br>
मासान्तरेषु जन्मर्क्षपूर्णयोगदिनेपि च ॥ ८३ ॥  <br>
मेलने च शनेर्वापि तावत्साहस्रमाचरेत् ।  <br>
जन्मनैवेद्यदानेन जन्मार्पणफलं लभेत् ॥ ८४ ॥  <br>
जन्मार्पणाच्छिवः प्रीतः स्वसायुज्यं ददाति हि ।  <br>
इदं तज्जन्मनैवेद्यं शिवस्यैव प्रदापयेत् ॥ ८५ ॥  <br>
योनिलिङ्‌गस्वरूपेण शिवो जन्मानिरूपकः ।  <br>
तस्माज्जन्मनिवृत्त्यर्थः जन्मपूजा शिवस्य हि ॥ ८६ ॥  <br>
बिन्दुनादात्मकं सर्वं जगत्स्थावरजङ्‌गमम् ।  <br>
बिन्दुः शक्तिः शिवो नादः शिवशक्त्यात्मकं जगत् ॥ ८७ ॥  <br>
नादाधारमिदं बिन्दु बिन्द्वाधारमिदं जगत् ।  <br>
जगदाधारभूतौ हि बिन्दुनादौ व्यवस्थितौ ॥ ८८ ॥  <br>
बिन्दुनादयुतं सर्वं सकलीकरणं भवेत् ।  <br>
सकलीकरणाज्जन्म जगत्प्राप्नोत्यसंशयः ॥ ८९ ॥  <br>
बिन्दुनादात्मकं लिङ्‌गं जगत्कारणमुच्यते ।  <br>
बिन्दुर्देवी शिवो नादः शिवलिङ्‌गं तु कथ्यते ॥ ९० ॥  <br>
तस्माज्जन्मनिवृत्त्यर्थं शिवलिङ्‌गं प्रपूजयेत् ।  <br>
माता देवी बिन्दुरूपा नादरूपः शिवः पिता ॥ ९१ ॥  <br>
पूजिताभ्यां पितृभ्यां तु परमानन्द एव हि ।  <br>
परमानन्दलाभार्थं शिवलिङ्‌गं प्रपूजयेत् ॥ ९२ ॥  <br>
सा देवी जगतां माता स शिवो जगतः पिता ।  <br>
पित्रोः शुश्रूषके नित्यं ‌कृपाधिक्यं हि वर्धते ॥ ९३ ॥  <br>
कृपयान्तर्गतैश्वर्यं पूजकस्य ददाति हि ।  <br>
तस्मादन्तर्गतानन्दलाभार्थं मुनिपुङ्‌गवाः ॥ ९४ ॥  <br>
पितृमातृस्वरूपेण शिवलिङ्‌गं प्रपूजयेत् ।  <br>
भर्गः पुरुषरूपो हि भर्गा प्रकृतिरुच्यते ॥ ९५ ॥  <br>
अव्यक्तान्तरधिष्ठानं गर्भः पुरुष उच्यते ।  <br>
सुव्यक्तान्तरधिष्ठानं गर्भः प्रकृतिरुच्यते ॥ ९६ ॥  <br>
पुरुषत्वादिगर्भो हि गर्भवाञ्जनको यतः ।  <br>
पुरुषात्प्रकृतौ युक्तं प्रथमं जन्म कथ्यते ॥ ९७ ॥  <br>
प्रकृतेर्व्यक्ततां यातं द्वितीयं जन्म कथ्यते ।  <br>
जन्म जन्तुर्मृत्युजन्म पुरुषात्प्रतिपद्यते ॥ ९८ ॥  <br>
अन्यतो भाव्यतेऽवश्यं मायया जन्म कथ्यते ।  <br>
जीर्यते जन्मकालाद्यत्तस्माज्जीव इति स्मृतः ॥ ९९ ॥  <br>
जन्यते तन्यते पाशैर्जीवशब्दार्थ एव हि । <br>
जन्मपाशनिवृत्त्यर्थं जन्मलिङ्‌गं प्रपूजयेत् ॥ १०० ॥  <br>
भं वृद्धिं गच्छतीत्यर्थाद्‌भगः प्रकृतिरुच्यते । <br>
प्राकृतैः शब्दमात्राद्यैः प्राकृतेन्द्रियभोजनात् ॥ १०१ ॥  <br>
भगस्य दं भोगमिति शब्दार्थो मुख्यतः श्रुतः । <br>
मुख्यो भगस्तु प्रकृतिर्भगवाञ्छिव उच्यते ॥ १०२ ॥  <br>
भगवान्भोगदाता हि नाऽन्यो भोगप्रदायकः । <br>
भगस्वामी च भगवान्भर्ग इत्युच्यते बुधैः ॥ १०३ ॥  <br>
भगेन सहितं लिङ्‌गं भगं लिङ्‌गेन संयुतम् । <br>
इहामुत्र च भोगार्थं नित्यभोगार्थमेव च ॥ १०४ ॥  <br>
भगवन्तं महादेवं शिवलिङ्‌गं प्रपूजयेत् । <br>
लोकप्रसविता सूर्यस्तच्चिह्नं प्रसवाद्‌भवेत् ॥ १०५ ॥  <br>
लिङ्‌गे प्रसूतिकर्तारं लिङ्‌गिनं पुरुषो यजेत् । <br>
लिङ्‌गार्थगमकं चिह्नं लिङ्‌गमित्यभिधीयते ॥ १०६ ॥  <br>
लिङ्‌गमर्थं हि पुरुषं शिवं ‌गमयतीत्यदः । <br>
शिवशक्त्योश्च चिह्नस्य मेलनं लिङ्‌गमुच्यते ॥ १०७ ॥  <br>
स्वचिह्नपूजनात्प्रीतश्चिह्नकार्यं न विद्यते । <br>
चिह्नकार्यं तु जन्मादि जन्माद्यं विनिवर्तते ॥ १०८ ॥  <br>
प्राकृतः पुरुषश्चापि बाह्याभ्यन्तरसम्भवैः । <br>
षोशशैरुपचारैश्च शिवलिङ्‌गं प्रपूजयेत् ॥ १०९ ॥  <br>
एवमादित्यवारे हि पूजा जन्मनिवर्तिका । <br>
आदिवारे महालिङ्‌गं प्रणवेनैव पूजयेत् ॥ ११० ॥  <br>
आदिवारे पञ्चगव्यैरभिषेको विशिष्यते । <br>
गोमयं ‌गोजलं ‌क्षीरं दध्याज्यं पञ्चगव्यकम् ॥ १११ ॥  <br>
क्षीराद्यं च पृथक्च्चैव मधुना चेक्षुसारकैः । <br>
गव्यक्षीरान्ननैवेद्यं प्रणवेनैव कारयेत् ॥ ११२ ॥  <br>
प्रणवं ध्वनिलिङ्‌गं तु नादलिङ्‌गं स्वयम्भुवः । <br>
बिन्दुलिङ्‌गं तु यन्त्रं स्यान्मकारं तु प्रतिष्ठितम् ॥ ११३ ॥  <br>
उकारं चरलिङ्‌गं स्यादकारं ‌गुरुविग्रहम् । <br>
षड्लिङ्‌गपूजया नित्यं जीवन्मुक्तोनसंशयः ॥ ११४ ॥  <br>
शिवस्य भक्त्या पूजा हि जन्ममुक्तिकरी नृणाम् । <br>
रुद्राक्षधारणात्पादमर्धं वै भूतिधारणात् ॥ ११५ ॥  <br>
त्रिपादं मन्त्रजाप्याच्च पूजया पूर्णभक्तिमान् । <br>
शिवलिङ्‌गं च भक्तं च पूज्यं मोक्षं लभेन्नरः ॥ ११६ ॥  <br>
य इमं पठतेऽध्यायं शृणुयाद्वा समाहितः । <br>
तस्यैव शिवभक्तिश्च वर्धते सुदृढा द्विजाः ॥ ११७ ॥  <br>
इति श्रीशिवमहापुराणे प्रथमायां विद्येश्वरसंहितायां  <br>
पार्थिवपूजाप्रकारादिवर्णनं नाम षोडशोऽध्यायः  <br>
</div><br>
<clear></clear><br clear="left"><hr width="90%">
<p style="font-size:1.5em; color:red; text-align:center;">श्रीगौरीशंकरार्पणमस्तु </p><br>
<p style="text-align:right;margin-right:50px; font-size:1.5em;">
<a href="#top">GO TOP</a></p><br><br>
</td></tr></table></body></html>

<!-- **** CHECKED - 20-01-2019 ****  -->

