<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा  -  विष्णुपुराण  -  द्वितीयः अंशः  -  अष्टमोऽध्यायः   </title>
<a name="top"></a>

<link rel="stylesheet" type="text/css" href="../css/vp.css">

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<br>
<br><div class="pre">
<a href="adhyaya-02-07.htm">मागचा अध्याय</a>
</div>
<div class="nex">
<a href="adhyaya-02-09.htm">पुढचा अध्याय</a>
</div><br clear="all">

<p class="hdr1">॥ विष्णुपुराणम् ॥<br></p>

<p class="hdr2">द्वितीयः अंशः <br></p>

<p class="hdr3">॥ अष्टमोऽध्यायः ॥ <br><br></p>

<div class="shl">
पराशर उवाच<br>
व्याख्यातमैतद्‍ब्रह्मण्डसंस्थानं तव सुव्रत ।<br>
ततः प्रमाणसंस्थाने सूर्यादीनां शृणुष्व मै ॥ १ ॥<br>
योजनानां सहस्राणि भास्करस्य रथो नव ।<br>
ईषादण्डस्तथैवास्य द्विगुणो मुनिसत्तम ॥ २ ॥<br>
सार्धकोटिस्तथा सप्त नियुतान्यधिकानि वै ।<br>
योजनानां तु तस्याक्षस्तत्र चक्रं प्रतिष्ठितम् ॥ ३ ॥<br>
त्रिनाभिमति पञ्चारे षण्नेमिन्यत्रयात्मके ।<br>
संवत्सरमये कृत्स्त्रं कालचक्रं प्रतिष्ठितम् ॥ ४ ॥<br>
हयाश्च सप्तच्छदांसि तेषां नामानि मे शृणु ।<br>
गायत्री च बृहत्युष्णिग्जगती त्रिष्टुभेव च ।<br>
अनुष्टुप्पङ्‍क्तिरित्युक्ता छन्दांसि हरयो रवेः ॥ ५ ॥<br>
चत्वारिंशत्सहस्राणि द्वितीयोऽक्षो विवस्वतः ।<br>
पञ्चान्यानि तु सार्धानि स्यन्दनस्य महामते ॥ ६ ॥<br>
अक्षप्रमाणमुभयोः प्रमाणं तद्युगार्धयो ।<br>
ह्रस्वोऽक्षस्तद्युगार्धेन ध्रुवाधारो रथस्य वै ।<br>
द्वितीयेऽक्षे तु तच्चक्रं सस्थितं मानसाचले ॥ ७ ॥<br>
मानसोत्तरशैलस्य पूर्वतो वासवी पुरी ।<br>
दक्षिणे तु यमस्यान्या प्रतीच्यां वरुणस्य च ।<br>
उत्तरेण च सोमस्य तासां नामानि मे शृणु ॥ ८ ॥<br>
वस्वौकसारा शक्रस्य याम्या संयमनी तथा ।<br>
पुरी सुखा जलेशस्य सोमस्य च विभावरी ॥ ९ ॥<br>
काष्ठां गतो दक्षिणतः क्षिप्तेषुरिव सर्पति ।<br>
मैत्रेय भगवान्भानुर्ज्योतिषां चक्रसंयुतः ॥ १० ॥<br>
अहोरात्रव्यवस्थानकारणं भगवान् रविः ।<br>
देवयानः परः पन्था योगिनां क्लेशसंक्षये ॥ ११ ॥<br>
दिवसस्य वरिर्मध्ये सर्वाकालं व्यवस्थितः ।<br>
सर्वद्वीपेषु मैत्रेय निशार्धस्य च सन्मुखः ॥ १२ ॥<br>
उदयास्तमने चैव सर्वकालं तु सम्मुखे ।<br>
विदिशासु त्वशेषासु तथा ब्रह्मन् दिशासु च ॥ १३ ॥<br>
यैर् यत्र दृश्यते भास्वान्स तेषामुदयः स्मृतः ।<br>
तिरोभावं च यत्रैति तत्रैवास्तमनं रवेः ॥ १४ ॥<br>
नैवास्तमनमर्कस्य नोदयः सर्वदा सतः ।<br>
उदयास्तमनाख्यं हि दर्शनादर्शनं रवेः ॥ १५ ॥<br>
शक्रादीनां पुरे तिष्ठन् स्पृशत्येष पुरत्रयम् ।<br>
विकोणौ द्वौ विकोणस्थस्त्रीन् कोणान्द्वे पुरे तथा ॥ १६ ॥<br>
उदितो वर्धमानाभिरामध्याह्नात्तपन् रविः ।<br>
ततः परं ह्रसन्तीभिर्गोभिरस्तं नियच्छति ॥ १७ ॥<br>
उदयास्तमनाभ्यां च स्मृते पूर्वापरे दिशौ ।<br>
यावत्पुरस्तात्तपति तावत्पृष्ठे च पार्श्वयोः ॥ १८ ॥<br>
ऋतेऽमरगिरेर्मेरोरुपरि ब्रह्मणः सभाम् ।<br>
ये ये मरीचयोर्कस्य प्रयान्ति ब्रह्मणः सभाम् ।<br>
ते ते निरस्तास्तद्‍भासा प्रतीपमुपयान्ति वै ॥ १९ ॥<br>
तस्माद्दिश्युत्तरस्यां वै दिवारात्रिः सदैव हि ।<br>
सर्वेषां द्वीपवर्षाणां सेरुरुत्तरतो यतः ॥ २० ॥<br> 
प्रभा विवस्वतो रात्रावस्तं गच्छति भास्करे ।<br>
विशत्यग्निमतो रात्रौ वह्निर्दूरात्प्रकाशते ॥ २१ ॥<br>
वह्नोः प्रभा तथा भानुर्दिनेष्वाविशति द्विज ।<br>
अतीव वह्निसंयोगादतः सूर्यः प्रकाशते ॥ २२ ॥<br>
तेजसी भास्कराग्नेये प्रकाशोष्णस्वरूपिणी ।<br>
परस्परानुप्रवेशादाप्यायेते दिवानिशम् ॥ २३ ॥<br>
दक्षिणोत्तरभूम्यर्धे समुत्तिष्ठति भास्करे ।<br>
आहोरात्रं विशत्यम्भस्तमः प्राकाश्यशीलवत् ॥ २४ ॥<br>
आताम्रा हि भवत्यापो दिवानक्तप्रवेशनात् ।<br>
दिनं विशति चैवाम्भो भास्करेस्तमुपेयुषि ।<br>
तस्माच्छुक्ला भवन्त्यापो नक्तमह्नः प्रवेशनात् ॥ २५ ॥<br>
एवं पुष्करमध्येन यदा याति दिवाकरः ।<br>
त्रिंशद्‍भागन्तु मेदिन्यास्तदा मौहूर्तिकी गतिः ॥ २६ ॥<br>
कुलालचक्रपर्यन्तो भ्रमन्नेष दिवाकरः ।<br>
करोत्यहस्तथा रात्रिं विमुञ्चन्मेदिनीं द्विजः ॥ २७ ॥<br>
अयनस्योत्तरस्यादौ मकरं याति भास्करः ।<br>
ततः कुम्भं च मीनं च राशे राश्यन्तरं द्विज ॥ २८ ॥<br>
त्रिष्वेतेष्वथ भुक्तेषु ततो वैषुवतीं गतिम् ।<br>
प्रयाति सविता कुर्वन्नहोरात्रं ततः समम् ॥ २९ ॥<br>
ततो रात्रिः क्षयं याति वर्धतेऽनुदिनं दिनम् ॥ ३० ॥<br>
ततश्च मिथुनस्यान्ते परां काष्ठामुपागतः ।<br>
राशिं कर्कटकं प्राप्य कुरुते दक्षिणायनम् ॥ ३१ ॥<br>
कुलालचक्रपर्यन्तो यथाशीघ्रं प्रवर्तते ।<br>
दक्षिणप्रक्रमे सूर्यस्तथा शीघ्रं प्रवर्तते ॥ ३२ ॥<br>
अतिवेगितया कालं वायुवेगबलाच्चरन् ।<br>
तस्मात्प्रकृष्टां भूमिं तु कालेनाल्पेन गच्छति ॥ ३३ ॥<br>
सूर्यो द्वादशभिः शैघ्र्यान्मुहूर्ते दक्षिणायने ।<br>
त्रयोदशार्धमृक्षाणामह्ना तु चरति द्विज ।<br>
मुहूर्तैस्तावदृक्षाणि नक्तमष्टादशैश्चरन् ॥ ३४ ॥<br>
कुलालचक्रमध्यस्थो यथा मन्दं प्रसर्पति ।<br>
तथोदगयने सूर्यः सर्पते मन्दविक्रमः ॥ ३५ ॥<br>
तस्माद्दीर्घेण कालेन भूमिमल्पां तु गच्छति ।<br>
अष्टादशसुहूर्तं यदुत्तरायणपश्चिमम् ॥ ३६ ॥<br>
अहर्भवति तच्चापि चरते मन्दविक्रमः ॥ ३७ ॥<br>
त्रयोदशार्धमह्ना तु ऋक्षाणां चरते रविः ।<br>
मुहूर्तैस्तावदृक्षाणि रात्रौ द्वादशभिश्चरन् ॥ ३८ ॥<br>
अतो मन्दतरं नाभ्यां चक्रं भ्रमति वै यथा ।<br>
मृत्पिण्ड इव मध्यस्थो ध्रुवो भ्रमति वै तथा ॥ ३९ ॥<br>
कुलालचक्रनाभिस्तु यथा तत्रैववर्तते ।<br>
ध्रुवस्तथा हि मैत्रेय तत्रैव परिवर्तते ॥ ४० ॥<br>
उभयोः काष्ठयोर्मध्ये भ्रमतो मण्डलानि तु ।<br>
दिवा नक्तं च सूर्यस्य मन्दा शीघ्रा च वै गतिः ॥ ४१ ॥<br>
मन्दाह्नि यस्मिन्नयने शीघ्रा नक्तं तदा गतिः ।<br>
शीघ्रा निशि यदा चास्य तदा मन्दा दिवा गतिः ॥ ४२ ॥<br>
एक प्रमाणमेवैष मार्गं याति दिवाकरः ।<br>
अहोरात्रेण यो भुङ्‍क्ते समस्ता राशयो द्विज ॥ ४३ ॥<br>
षडेव राशीन् यो भुङ्‍क्ते रात्रावन्यांश्च षड्दिवा ॥ ४४ ॥<br>
राशिप्रमाणजनिता दीर्घह्रस्वात्मता दिने ।<br>
तथा निशायां राशीनां प्रमाणैर्लघुदीर्घता ॥ ४५ ॥<br>
दिनादेर्दिर्घह्रस्वत्वं तद्‍भोगेनैव जायते ।<br>
उत्तरे प्रक्रमे शीघ्रा निशि मन्दा गतिर्दिवा ॥ ४६ ॥<br>
दक्षिणे त्वयने चैव विपरीतां विवस्वतः ॥ ४७ ॥<br>
उषा रात्रिः समाख्याता व्युष्टिश्चाप्युच्यते दिनम् ।<br>
प्रोच्यते च तथा सन्ध्या उषाव्युष्ट्योर्यदन्तरम् ॥ ४८ ॥<br>
सन्ध्याकाले च सम्प्राप्ते रौद्रे परमदारुणे ।<br>
मन्देहा राक्षसा घोराः सूर्यमिच्छन्ति खादितुम् ॥ ४९ ॥<br>
प्रजापतिकृतः शापस्तेषां मैत्रेय रक्षसाम् ।<br>
अक्षयत्वं शरीराणां मरणं च दिने दिने ॥ ५० ॥<br>
ततः सूर्यस्य तैर्युद्धं भवत्यत्यन्तदारुणम् ।<br>
ततो द्विजोत्तमास्तोयं संक्षिपन्ति महामुने ॥ ५१ ॥<br>
ओङ्‍कारब्रह्मसंयुक्तं गायत्र्या चाभिमन्त्रितम् ।<br>
तेन दह्यन्ति ते पापा वज्रीभूतेन वारिणा ॥ ५२ ॥<br>
अग्निहोत्रे हूयते या समन्त्रा प्रथमाहुतिः ।<br>
सूर्योज्योतिः सहस्रांशुस्तया दीप्यति भास्करः ॥ ५३ ॥<br>
ओङ्‍कारो भगवान्विष्णुस्त्रिधामा वचसां पतिः ।<br>
तदुच्चारणतस्ते तु विनाशं यान्ति राक्षसाः ॥ ५४ ॥<br>
वैष्णुवोंऽशः परः सूर्यो योऽन्तर्ज्योतिरसम्प्लवम् ।<br>
अभिधायक ओङ्‍कारस्तस्य तत्प्रेरकं परः ॥ ५५ ॥<br>
तेन सम्प्रेरितं ज्योतिरोंकारेणाथ दीप्तिमत् ।<br>
दहत्यशेषरक्षांसि मन्देहाख्यान्यघानि वै ॥ ५६ ॥<br>
तस्मान्नोल्लङ्‍घनं कार्यं सन्ध्योपासनकर्मणः ।<br>
स हन्ति सूर्यं सन्ध्याया नोपास्तिं कुरुते तु यः ॥ ५७ ॥<br>
ततः प्रयाति भगवान्ब्राह्मणैरभिरक्षितः ।<br>
वालखिल्यादिभिश्चैव जगतः पालनोद्यतः ॥ ५८ ॥<br>
काष्ठा निमेषा दश पञ्च चैव <br>
&nbsp;&nbsp;&nbsp;&nbsp;  त्रिंशच्च काष्ठा गणयेत्कलां च ।<br>
त्रिंशत्कलश्चैव भवेन्मुहूर्त- <br>
&nbsp;&nbsp;&nbsp;&nbsp;  स्तैस्त्रिंशता रात्र्यहनी समेते ॥ ५९ ॥<br>
ह्रासवृद्धी त्वहर्भागैर्दिवसानां यथाक्रमम् ।<br>
सन्ध्यामुहूर्तमात्रा वै ह्रासवृद्धौ समा स्मृता ॥ ६० ॥<br>
रेखाप्रभृत्यथादित्ये त्रिमुहूर्तगते रवौ ।<br>
प्रातः स्मृतस्ततः कालो भागश्चाह्नः स पञ्चमः ॥ ६१ ॥<br>
तस्मात्प्रातस्तनात्कालात्त्रिमुहूर्तस्तु सङ्‍गवः ।<br>
मध्याह्नस्त्रिमुहूर्तस्तु तस्मात्कालात्तु सङ्‍गवात् ॥ ६२ ॥<br>
तस्मान्माध्याह्निकात्कालादपराह्न इति स्मृतः ।<br>
त्रय एव मुहूर्तास्तु कालभागः स्मृतो बुधैः ॥ ६३ ॥<br>
आपराह्णे व्यतीते तु कालः सायाह्न एव च ।<br>
दशपञ्च मुहूर्तं वै मुहूर्तास्त्रय एव च ॥ ६४ ॥<br>
दशपञ्च मुहूर्तं वै अहर्वैषुवतं स्मृतम् ॥ ६५ ॥<br>
वर्धते ह्रसेत चैवाप्ययने दक्षिणोत्तरे ।<br>
अहस्तु ग्रसते रात्रिं रात्रिर्ग्रसति वासरम् ॥ ६६ ॥<br>
शरद्वसन्तयोर्मध्ये विषुवं तु विभाव्यते ।<br>
तुलामेषगते भानौ समरात्रिदिनं तु तत् ॥ ६७ ॥<br>
कर्कटावस्थिते भानौ दक्षिणायनमुच्यते ।<br>
उत्तरायणमप्युक्तं मकरस्थे दिवाकरे ॥ ६८ ॥<br>
त्रिंशन्मुहूर्तं कथितमहोरात्रं तु यन्मया ।<br>
तानिपञ्चदश ब्रह्मन् पक्ष इत्यभिधीयते ॥ ६९ ॥<br>
मासः पक्षद्वयेनोक्तो द्वौ मासौ चार्कजावृतुः ।<br>
ऋतुत्रयं चाप्ययनं द्वेऽयने वर्षसंज्ञिते ॥ ७० ॥<br>
संवत्सरादयः पञ्च चतुर्मासविकल्पिताः ।<br>
निश्चयः सर्वकालस्य युगमित्यभिधीयते ॥ ७१ ॥<br>
संवत्सरस्तु प्रथमो द्वितीयः परिवत्सरः ।<br>
इद्वत्सरस्तृतीयस्तु चतुर्थश्चानुवत्सरः ।<br>
वत्सरः पञ्चमश्चात्र कालोयं युगसंज्ञितः ॥ ७२ ॥<br>
यः श्वेतस्योत्तरः शैलः शृङ्‍गवानिति विश्रुतः ।<br>
त्रीणि तस्य तु शृङ्‍गाणि यैरयं शृङ्‍गवान्स्मृतः ॥ ७३ ॥<br>
दक्षिणं चोत्तरं चैव मध्यं वैषुवतं तथा ।<br>
शरद्वसन्तयोर्मध्ये तद्‍भानुः प्रतिपद्यते ।<br>
मेषादौ च तुलादौ च मैत्रेय विषुवस्थितम् ॥ ७४ ॥<br>
तदा तुल्यमहोरात्रं करोति तिमिरापहः ।<br>
दशपञ्च मुहूर्तं वै तदेतदुभयं स्मृतम् ॥ ७५ ॥<br>
प्रथमे कृत्तिकाभागे यदा भास्वांस्तदा शशी ।<br>
विशाखानां चतुर्थेंऽशे मुने तिष्ठत्यसंशयम् ॥ ७६ ॥<br>
विशाखानां यदा सूर्यश्चरत्यंशं तृतीयकम् ।<br>
तदा चन्द्रं विजानीयात्कृत्तिकाशिरसि स्थितम् ॥ ७७ ॥<br>
तदैव विषुवाख्योऽयं कालः पुण्योऽभिधीयते ।<br>
तदा दानादि देयानि देवेभ्यः प्रयतात्मभिः ॥ ७८ ॥<br>
ब्रह्मणेभ्यः पितृभ्यश्च मुखमेतत्तु दानजम् ।<br>
दत्तदानस्तु विषुवे कृतकृत्योऽभिजायते ॥ ७९ ॥<br>
अहोरात्रार्धमासास्तु कलाः काष्ठाः क्षणास्तथा ।<br>
पौर्णमासी तथा ज्ञेया अमावास्या तथैव च ।<br>
सिनीवाली कुहूश्चैव राका चानुमतिस्तथा ॥ ८० ॥<br>
तपस्तपस्यै मधुमाधवौ च <br>
&nbsp;&nbsp;&nbsp;&nbsp; शुक्रः शुचिश्चायनमुत्तरं स्यात् ।<br>
नभोनभस्यौ च इषस्तथोर्ज-<br>
&nbsp;&nbsp;&nbsp;&nbsp; स्सहसहस्याविति दक्षिणं तत् ॥ ८१ ॥<br>
लोका लोकश्च यश्शैलः प्रागुक्तो भवतो मया ।<br>
लोकपालास्तु चत्वारस्तत्र तिष्ठन्ति सुव्रताः ॥ ८२ ॥<br>
सुधामा शङ्‍खपाच्चैव कर्दमस्यात्मजो द्विज ।<br>
हिरण्यरोमा चैवान्यश्चतुर्थः केकुमानपि ॥ ८३ ॥<br>
निर्द्वन्द्वा निरभीमाना निस्तन्द्रा निष्परिग्रहाः ।<br>
लोकपालाः स्थिता ह्येते लोकालोके चतुर्दिशम् ॥ ८४ ॥<br>
उत्तरं यदगस्त्यस्य अजवीथ्याश्च दक्षिणम् ।<br>
पितृयानः स वै पन्था वैश्वानरपथाद्‍बहिः ॥ ८५ ॥<br>
तत्रासते महात्मान ऋषयो येऽग्निहोत्रिणः ।<br>
भूतारम्भकृतं ब्रह्म शंसन्तो ऋत्विगुद्यताः ।<br>
प्रारभन्ते तु ये लोकास्तेषां पन्थाः स दक्षिणः ॥ ८६ ॥<br>
चलितं ते पुनर्ब्रह्म स्थापयन्ति युगेयुगे ।<br>
सन्तत्या तपसा चैव मर्यादाभिः श्रुतेन च ॥ ८७ ॥<br>
जायमानास्तु पूर्वे च पश्चिमानां गृहेषु वै ।<br>
पश्चिमाश्चैव पूर्वेषां जायन्ते निधनेष्विह ॥ ८८ ॥<br>
एवमावर्तमानास्ते तिष्ठन्ति नियतव्रताः ।<br>
सवितुर्दक्षिणं मार्गं श्रिता ह्याचन्द्रतारकम् ॥ ८९ ॥<br>
नागावीथ्युत्तरं यच्च सप्तर्षिभ्यश्च दक्षिणम् ।<br>
उत्तरः सवितुः पन्था देवयानश्च स स्मृतः ॥ ९० ॥<br>
तत्र ते वासिनः सिद्धा विमला ब्रह्मचारिणः ।<br>
सन्ततिं ते जुगुप्सन्ति तस्मान्मृत्युर्जितश्च तैः ॥ ९१ ॥<br>
अष्टाशीतिसहस्राणि मुनीनामूर्ध्वरेतसाम् ।<br>
उदक्पन्थानमर्यम्णः स्थितान्याभूतसम्प्लवम् ॥ ९२ ॥<br>
ते सम्प्रयोगाल्लोभस्य मैथुनस्य च वर्जनात् ।<br>
इच्छाद्वेषाप्रवृत्त्या च भूतारम्भविवर्जनात् ॥ ९३ ॥<br>
पुनश्च कामासंयोगाच्छब्दादेर्देषदर्शनात् ।<br>
इत्येभिः कारणैः शुद्धास्तेऽमृतत्वं हि भेजिरे ॥ ९४ ॥<br>
आभूतसम्प्लवं स्थानममृतत्वं विभाव्यते ।<br>
त्रैलोक्यस्थितिकालोऽयमपुनर्मार उच्यते ॥ ९५ ॥<br>
ब्रह्महत्याश्वमेधाभ्यां पापपुण्यकृतो विधिः ।<br>
आभूतसम्प्लवान्तन्तु फलमुक्तं तयोर्द्विज ॥ ९६ ॥<br>
यावन्मात्रे प्रदेशे तु मैत्रेयावस्थितो ध्रुवः ।<br>
क्षयमायाति तावत्तु भूमेराभूतसम्प्लवात् ॥ ९७ ॥<br>
ऊर्ध्वोत्तरमृषिभ्यस्तु ध्रुवो यत्र व्यवस्थितः ।<br>
एतद्विष्णुपदं दिव्यं तृतीयं व्योम्नि भासुरम् ॥ ९८ ॥<br>
निर्धूतदोषपङ्‍कानां यतीनां संयतात्मनाम् ।<br>
स्थानं तत्परमं विप्र पुण्यपापपरिक्षये ॥ ९९ ॥<br>
अपुण्यपुण्योपरमे क्षीणाशेषाप्तिहेतवः ।<br>
यत्र गत्वा न शोचन्ति तद्विष्णोः परपं पदम् ॥ १०० ॥<br>
धर्मध्रुवाद्यास्तिष्ठन्ति यत्र ते लोकसाक्षिणः ।<br>
तत्सार्ष्ट्योत्पन्नयोगेद्धास्तद्विष्णोः परमं पदम् ॥ १०१ ॥<br>
यत्रोतमेतत्प्रोतं च यद्‍भूतं सचराचरम् ।<br>
भव्यं य विश्वं मैत्रेय तद्विष्णोः परमं पदम् ॥ १०२ ॥<br>
दिवीव चक्षुराततं योगिनां तन्मयात्मनाम् ।<br>
विवेकज्ञानदृष्टं च तद्विष्णोः परमं पदम् ॥ १०३ ॥<br>
यस्मिन्प्रतिष्ठितो भास्वान्मेढीभूतः स्वयं ध्रुवः ।<br>
ध्रुवे च सर्वज्योतींषि ज्योतिष्वम्भोमुचो द्विज ॥ १०४ ॥<br>
मेघेषु सङ्‍गता वृष्टिर्वृष्टेः सृष्टेश्च पोषणम् ।<br>
आप्यायनं च सर्वेषां देवादीनां महामुने ॥ १०५ ॥<br>
ततश्चाज्याहुतिद्वारा पोषितास्ते हविर्भुजः ।<br>
वृष्टेः कारणतां यान्ति भूतानां स्थितये पुनः ॥ १०६ ॥<br>
एवमेतत्पदं विष्णोस्तृतीयममलात्मकम् ।<br>
आधारभूतं लोकानां त्रयाणां वृष्टिकारणम् ॥ १०७ ॥<br>
ततः प्रभवति ब्रह्मन्सर्वपापहरा सरित् ।<br>
गङ्‍गा देवाङ्‍गनाङ्‍गानामनुलेपनपिञ्जरा ॥ १०८ ॥<br>
वामपादाम्बुजाङ्‍गुष्ठनखस्त्रोतोविनिर्गताम् ।<br>
विष्णोर्बिभार्ति यां भक्त्या शिरस्साहर्निशं ध्रुवः ॥ १०९ ॥<br>
ततः सप्तर्षयो यस्याः प्राणायामपरायणाः ।<br>
तिष्ठन्ति वीचिमालाभिरुह्यमानजटाजले ॥ ११० ॥<br>
वार्योघैः सन्ततैर्यस्याः प्लावितं शशिमण्डलम् ।<br>
भूयोधिकतरां कान्तिं वहत्येतदुह क्षये ॥ १११ ॥<br>
मेरुपृष्टे पतत्युच्चैर्निष्क्रान्ता शशिमण्डलात् ।<br>
जगतः पावनार्थाय प्रयाति च चतुर्दिशम् ॥ ११२ ॥<br>
सीता चालकनन्दा च चक्षुर्भद्रा च संस्थिता ।<br>
एकैव या चतुर्भेदा दिग्भेदगतिलक्षणा ॥ ११३ ॥<br>
भेदं चालकनन्दाख्यं यस्याः शर्वोपि दक्षिणाम् ।<br>
दधार शिरसा प्रीत्या वर्षाणामधिकं शतम् ॥ ११४ ॥<br>
शम्भोर्जटाकलापाच्च विनिष्क्रान्तास्थिशर्कराः ।<br>
प्लावयित्वा दिवं निन्ये या पापान्सगरात्मजान् ॥ ११५ ॥<br>
स्त्रातस्य सलिले यस्याः सद्यः पापं प्रणश्यति ।<br>
अपूर्वपुण्यप्राप्तिश्च सद्यो मैत्रेय जायते ॥ ११६ ॥<br>
दत्ताः पितृभ्यो यत्रापस्तनयैः श्रद्धयान्वितैः ।<br>
समाशतं प्रयच्छन्ति तृप्तिं मैत्रेय दुर्लभाम् ॥ ११७ ॥<br>
यस्यामिष्ट्‌वा महायज्ञैर्यज्ञेशं पुरुषोत्तमम् ।<br>
द्विजभूपाः परां सिद्धिमवापुर्दिवि चेह च ॥ ११८ ॥<br>
स्नानाद्विधूतपापाश्च यज्जलैर्यतयस्तथा ।<br>
केशवासक्तमनसः प्राप्ता निर्वाणमुत्तमम् ॥ ११९ ॥<br>
श्रुताऽभिलषिता दृष्टा स्पृष्टा पीताऽवगाहिता ।<br>
या पावयति भूतानि कीर्तिता च दिने दिने ॥ १२० ॥<br>
गङ्‌गा गङ्‍गेति यैर्नाम योजनानां शतेष्वपि ।<br>
स्थितैरुच्चारितं हन्ति पापं जन्मत्रयार्जितम् ॥ १२१ ॥<br>
यतः सा पावनायालं त्रयाणां जगतामपि ।<br>
समुद्‍भूता परं तत्तु तृतीयं भगवत्पदम् ॥ १२२ ॥<br>
इति श्रीविष्णुमहापुराणे द्वितीयेंऽशेऽष्टमोऽध्यायः (८)<br>
<br></div>

<br>
<br>
<!-- <p style="text-align:right;margin-right:30px; font-size:1.5em;"><a href="/vp/adhyaya-01-01.pdf" >DOWNLOAD PDF</a></p><br>           -->

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>
<!--  ****  checked - 08-02-2018 - ****  -->

