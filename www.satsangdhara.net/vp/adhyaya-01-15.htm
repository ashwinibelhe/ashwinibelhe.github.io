<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा -   विष्णुपुराण  -  प्रथमः अंशः  -  पञ्चदशोऽध्यायः </title>
<a name="top"></a>

<link rel="stylesheet" type="text/css" href="../css/vp.css">

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<br>
<br><div class="pre">
<a href="adhyaya-01-14.htm">मागचा अध्याय</a>
</div>
<div class="nex">
<a href="adhyaya-01-16.htm">पुढचा अध्याय</a>
</div><br clear="all">

<p class="hdr1">॥ विष्णुपुराणम् ॥<br></p>

<p class="hdr2">प्रथमः अंशः <br></p>

<p class="hdr3">॥  पञ्चदशोऽध्यायः ॥ <br><br></p>

<div class="shl">
पराशर उवाच <br>
तपश्चरत्सु पृथिवीं प्रचेतःसु महीरुहाः । <br>
अरक्ष्यमाणामावव्रुर्बभूवाथ प्रजाक्षयः ॥ १ ॥ <br>
नाशकन्मरुतो वातुं वृतं खमभवद्‌द्रुमैः । <br>
दशवर्षसहस्राणि न शेकुश्चेष्टितुं प्रजाः ॥ २ ॥ <br>
तान्दृष्ट्‍वा जलनिष्क्रान्ताः सर्वे क्रुद्धाः प्रचेतसः । <br>
मुखेभ्यो वायुमग्निं च तेऽसृजन् जातमन्यवः ॥ ३ ॥ <br>
उन्मूलानथ तान्वृक्षान्कृत्वा वायुरशोषयत् । <br>
तानग्निरदहद्‌घोरस्तत्राभूद्‌द्रुमसङ्‍क्षयः ॥ ४ ॥ <br>
द्रुमक्षयमथो दृष्ट्‍वा किञ्चिच्छिष्टेषु शाखिषु । <br>
उपगम्याब्रवीदेतान् राजा सोमः प्रजापतीन् ॥ ५ ॥ <br>
कोपं यच्छत राजानः शृणुध्वं च वचो मम । <br>
संधानं वः करिष्यामि सह क्षितिरुहैरहम् ॥ ६ ॥ <br>
रत्नभूता च कन्येयं वार्क्षेयी वरवर्णिनी । <br>
भविष्यं जानता पूर्वं मया गोभिर्विवर्धिता ॥ ७ ॥ <br>
मारिषा नाम नाम्नैषा वृक्षाणामिति निर्मिता । <br>
भार्या वोऽस्तु महाभागा ध्रुवं वंशविवर्धिनी ॥ ८ ॥ <br>
युष्माकं तेजसोऽर्धेन मम चार्धेन तेजसः । <br>
अस्यामुत्पत्स्यते विद्वान्दक्षो नाम प्रजापतिः ॥ ९ ॥ <br>
मम चांशेन संयुक्तो युष्मत्तेजोमयेन वै । <br>
तेजसाग्निसमो भूयः प्रजाः संवर्धयिष्यति ॥ १० ॥ <br>
कण्डुर्नाम मुनिः पूर्वमासीद्‌वेदविदां वरः । <br>
सुरम्ये गोमतीतीरे स तेपे परमं तपः ॥ ११ ॥ <br>
तत्क्षोभाय सुरेन्द्रेण प्रम्लोचाख्या वराप्सराः । <br>
प्रयुक्ता क्षोभयामास तमृषिं सा शुचिस्मिता ॥ १२ ॥ <br>
क्षोभितः स तया सार्द्धं वर्षाणामधिकं शतम् । <br>
अतिष्ठन्मन्दरद्रोण्यां विषयासक्तमानसः ॥ १३ ॥ <br>
तं सा प्राह महाभाग गन्तुमिच्छाम्यहं दिवम् । <br>
प्रसादसुमुखो ब्रह्मन्ननुज्ञां दातुमर्हसि ॥ १४ ॥ <br>
तयैवमुक्तः स मुनिस्तस्यामासक्तमानसः । <br>
दिनानि कतिचिद्‌भद्रे स्थीयतामित्यभाषत ॥ १५ ॥ <br>
एवमुक्ता ततस्तेन साग्रं वर्षशतं पुनः । <br>
बुभुजे विषयांस्तन्वी तेन सार्द्धं महात्मना ॥ १६ ॥ <br>
अनुज्ञां देहि भगवन् व्रजामि त्रिदशालयम् । <br>
उक्तस्तथेति स मुनिः स्थीयतामित्यभाषत ॥ १७ ॥ <br>
पुनर्गते वर्षशते साधिके सा शुभानना । <br>
यामीत्याह दिवं ब्रह्मन्प्रणयस्मितशोभनम् ॥ १८ ॥ <br>
उक्तस्तयैवं स मुनिरुपगुह्यायतेक्षणाम् । <br>
प्राहास्यतां क्षणं सुभ्रु चिरकालं गमिष्यसि ॥ १९ ॥ <br>
सा क्रीडमाना सुश्रोणी सह तेनर्षिणा पुनः । <br>
शतद्वयं किञ्चिदूनं वर्षाणामन्वतिष्ठत ॥ २० ॥ <br>
गमनाय महाभागो देवराजनिवेशनम् । <br>
प्रोक्तः प्रोक्तस्तया तन्व्या स्थीयतामित्यभाषत ॥ २१ ॥ <br>
तस्य शापभयाद्‌भीता दाक्षिण्येन च दक्षिणा । <br>
प्रोक्ता प्रणयभङ्‌गार्तिवेदिनी न जहौ मुनिम् ॥ २२ ॥ <br>
तया च रमतस्तस्य परमर्षेरहर्निशम् । <br>
नवं नवमभूत्प्रेम मन्मथाविष्टचेतसः ॥ २३ ॥ <br>
एकदा तु त्वरायुक्तो निश्चक्रामोटजान्मुनिः । <br>
निष्क्रामन्तं च कुत्रेति गम्यते प्राह सा शुभा ॥ २४ ॥ <br>
इत्युक्तः स तया प्राह परिवृत्तमहः शुभे । <br>
संध्योपास्तिं करिष्यामि क्रियालोपोऽन्यथा भवेत् ॥ २५ ॥ <br>
ततः प्रहस्य मुदिता तं सा प्राह महामुनिम् । <br>
किमद्य सर्वधर्मज्ञ परिवृत्तमहस्तव ॥ २६ ॥ <br>
बहूनां विप्र वर्षाणां परिणाममहस्तव । <br>
गतमेतन्न कुरुते विस्मयं कस्य कथ्यताम् ॥ २७ ॥ <br>
मुनिरुवाच <br>
प्रातस्त्वमागता भद्रे नदीतीरमिदं शुभम् । <br>
मया दृष्टा च तन्वङ्‌गि प्रविष्टा च ममाश्रमम् ॥ २८ ॥ <br>
इयं च वर्तते संध्या परिणाममहर्गतम् । <br>
उपहासः किमर्थोऽयं सद्‌भावः कथ्यतां मम ॥ २९ ॥ <br>
प्रम्लोचोवाच <br>
प्रत्यूषस्यागता ब्रह्मन् सत्यमेतन्न तन्मृषा । <br>
किन्त्वस्य तस्य कालस्य गतान्यब्दशतानि ते ॥ ३० ॥ <br>
सोम उवाच <br>
ततस्ससाध्वसो विप्रस्तां पप्रच्छायतेक्षणाम् । <br>
कथ्यतां भीरु कः कालस्त्वया मे रमतः सह ॥ ३१ ॥ <br>
प्रम्लोचोवाच <br>
सप्तोत्तराण्यतीतानि नव वर्षशतानि ते । <br>
मासाश्च षट्तथैवान्यत्समतीतं दिनत्रयम् ॥ ३२ ॥ <br>
ऋषिरुवाच <br>
सत्यं भीरु वदस्येतत् परिहासोऽथ वा शुभे । <br>
दिनमेकमहं मन्ये त्वया सार्धमिहासितम् ॥ ३३ ॥ <br>
प्रम्लोचोवाच <br>
वदिष्याम्यनृतं ब्रह्मन् कथमत्र तवान्तिके । <br>
विशेषेणाद्य भवता पृष्टा मार्गानुवर्तिना ॥ ३४ ॥ <br>
सोम उवाच <br>
निशम्य तद्‌वचः तस्याः स मुनिर्नृपनन्दनाः । <br>
धिग्‌धिङ्‌ मामित्यतीवेत्थं निनिन्दात्मानमात्मना ॥ ३५ ॥ <br>
मुनिरुवाच <br>
तपांसि मम नष्टानि हतं ब्रह्मविदां धनम् । <br>
हृतो विवेकः केनापि योषिन्मोहाय निर्मिता ॥ ३६ ॥ <br>
ऊर्मिषट्कातिगं ब्रह्म ज्ञेयमात्मजयेन मे । <br>
मतिरेषा हृता येन धिक् तं कामं महाग्रहम् ॥ ३७ ॥ <br>
व्रतानि वेदवेद्याप्तिकारणान्यखिलानि च । <br>
नरकग्राममार्गेण सङ्‌गेनापहृतानि मे ॥ ३८ ॥ <br>
विनिन्द्येत्थं स धर्मज्ञः स्वयमात्मानमात्मना । <br>
तामप्सरसमासीनामिदं वचनमब्रवीत् ॥ ३९ ॥ <br>
गच्छ पापे यथाकामं यत्कार्यं तत्कृतं त्वया । <br>
देवराजस्य मत्क्षोभं कुर्वन्त्या भावचेष्टितैः ॥ ४० ॥ <br>
न त्वां करोम्यहं भस्म क्रोधतीव्रेण वह्निना । <br>
सतां सप्तपदं मैत्रमुषितोऽहं त्वया सह ॥ ४१ ॥ <br>
अथ वा तव को दोषः किं वा कुप्याम्यहं तव । <br>
ममैव दोषो नितरां येनाहमजितेन्द्रियः ॥ ४२ ॥ <br>
यया शक्रप्रियार्थिन्या कृतो मे तपसो व्ययः । <br>
त्वया धिक्‌तां महामोहमञ्जूषां सुजुगुप्सिताम् ॥ ४३ ॥ <br>
सोम उवाच <br>
यावदित्थं स विप्रर्षिस्तां ब्रवीति सुमध्यमाम् । <br>
तावद्‌गलत्स्वेदजला सा बभूवातिवेपथुः ॥ ४४ ॥ <br>
प्रवेपमानां सततं खिन्नगात्रलतां सतीम् । <br>
गच्छ गच्छेति सक्रोधमुवाच मुनिसत्तमः ॥ ४५ ॥ <br>
सा तु निर्भर्त्सिता तेन विनिष्क्रम्य तदाश्रमात् । <br>
आकाशगामिनी स्वेदं ममार्ज तरुपल्लवैः ॥ ४६ ॥ <br>
निर्मार्जमाना गात्राणि गलत्स्वेदजलानि वै । <br>
वृक्षाद्‌वृक्षं ययौ बाला तदग्रारुणपल्लवैः ॥ ४७ ॥ <br>
ऋषिणा यस्तदा गर्भस्तस्या देहे समाहितः । <br>
निर्जगाम सरोमाञ्चस्वेदरूपी तदङ्‌गतः ॥ ४८ ॥ <br>
तं वृक्षा जगृहुर्गर्भमेकं चक्रे तु मारुतः । <br>
मया चाप्यायितो गोभिः स तदा ववृधे शनैः ॥ ४९ ॥ <br>
वृक्षाग्रगर्भसम्भूता मारिषाख्या वरानना । <br>
तां प्रदास्यन्ति वो वृक्षाः कोप एष प्रशाम्यताम् ॥ ५० ॥ <br>
कण्डोरपत्यमेवं सा वृक्षेभ्यश्च समुद्‌गता । <br>
ममापत्यं तथा वायोः प्रम्लोचातनया च सा ॥ ५१ ॥ <br>
श्रीपराशर उवाच <br>
स चापि भगवान् कण्डुः क्षीणे तपसि सत्तमाः । <br>
पुरुषोत्तमाख्यं मैत्रेय विष्णोरायतनं ययौ ॥ ५२ ॥ <br>
तत्रैकाग्रमतिर्भूत्वा चकाराराधनं हरेः । <br>
ब्रह्मपारमयं कुर्वञ्जपमेकाग्रमानसः । <br>
ऊर्ध्वबाहुर्महायोगी स्थित्वासौ भूपनन्दनाः ॥ ५३ ॥ <br>
प्रचेतस ऊचुः <br>
ब्रह्मपारं मुनेः श्रोतुमिच्छामः परमं स्तवम् । <br>
जपता कण्डुना देवो येनाराध्यत केशवः ॥ ५४ ॥ <br>
सोम उवाच <br>
पारं परं विष्णुरपारपारः <br>
&nbsp;&nbsp;&nbsp;&nbsp;  परः परेभ्यः परमार्थरूपी । <br>
स ब्रह्मपारः परपारभूतः <br>
&nbsp;&nbsp;&nbsp;&nbsp;  परः पराणामपि पारपारः ॥ ५५ ॥ <br>
स कारणं कारणतस्ततोऽपि <br>
&nbsp;&nbsp;&nbsp;&nbsp;  तस्यापि हेतुः परहेतुहेतुः । <br>
कार्येषु चैवं सह कर्मकर्तृ- <br>
&nbsp;&nbsp;&nbsp;&nbsp;  रूपैरशेषैरवतीह सर्वम् ॥ ५६ ॥ <br>
ब्रह्म प्रभुर्ब्रह्म स सर्वभूतो <br>
&nbsp;&nbsp;&nbsp;&nbsp;  ब्रह्म प्रजानां पतिरच्युतोऽसौ । <br>
ब्रह्माव्ययं नित्यमजं स विष्णु- <br>
&nbsp;&nbsp;&nbsp;&nbsp;  रपक्षयाद्यैरखिलैरसङ्‌गि ॥ ५७ ॥ <br>
ब्रह्माक्षरमजं नित्यं यथासौ पुरुषोत्तमः । <br>
तथा रागादयो दोषाः प्रयान्तु प्रशमं मम ॥ ५८ ॥ <br>
एतद्‌ब्रह्मपराख्यं वै संस्तवं परमं जपन् । <br>
अवाप परमां सिद्धिं स समाराध्य केशवम् ॥ ५९ ॥ <br>
[ इमं स्तवं यः पठति शृणुयाद्‌वापि नित्यशः । <br>
स कामदोषैरखिलैर्मुक्तः प्राप्त्नोति वाञ्छितम् ॥ ] <br>
इयं च मारिषा पूर्वमासीद्‌या तां ब्रवीमि वः । <br>
कार्यगौरवमेतस्याः कथने फलदायि वः ॥ ६० ॥ <br>
अपुत्रा प्रागियं विष्णुं मृते भर्तरि सत्तमाः । <br>
भूपपत्नी महाभागा तोषयामास भक्तितः ॥ ६१ ॥ <br>
आराधितस्तया विष्णुः प्राह प्रत्यक्षतां गतः । <br>
वरं वृणीष्वेति शुभे सा च प्राहात्मवाञ्छितम् ॥ ६२ ॥ <br>
भगवन् बालवैधव्याद्‌ वृथाजन्माहमीदृशी । <br>
मन्दभाग्या समुद्‌भूता विफला च जगत्पते ॥ ६३ ॥ <br>
भवन्तु पतयः श्लाघ्या मम जन्मनि जन्मनि । <br>
त्वत्प्रसादात्तथा पुत्रः प्रजापतिसमोऽस्तु मे ॥ ६४ ॥ <br>
कुलं शीलं वयः सत्यं दाक्षिण्यं क्षिप्रकारिता। <br>
अविसंवादिता सत्त्वं वृद्धसेवा कृतज्ञता ॥ ६५ ॥ <br>
रूपसम्पत्समायुक्ता सर्वस्य प्रियदर्शना । <br>
अयोनिजा च जायेयं त्वत्प्रसादादधोक्षज ॥ ६६ ॥ <br>
सोम उवाच <br>
तयैवमुक्तो देवेशो हृषीकेश उवाच ताम् । <br>
प्रणामनम्रामुत्थाप्य वरदः परमेश्वरः ॥ ६७ ॥ <br>
देव उवाच <br>
भविष्यन्ति महावीर्या एकस्मिन्नेव जन्मनि । <br>
प्रख्यातोदारकर्माणो भवत्याः पतयो दश ॥ ६८ ॥ <br>
पुत्रं च सुमहावीर्यं महाबलपराक्रमम् । <br>
प्रजापतिगुणैर्युक्तं त्वमवाप्स्यसि शोभने ॥ ६९ ॥ <br>
वंशानां तस्य कर्तृत्वं जगत्यस्मिन्भविष्यति । <br>
त्रैलोक्यमखिलं सूतिस्तस्य चापूरयिष्यति ॥ ७० ॥ <br>
त्वं चाप्ययोनिजा साध्वी रूपौदार्यगुणान्विता । <br>
मनःप्रीतिकरी नॄणां मत्प्रसादाद्‌भविष्यसि ॥ ७१ ॥ <br>
इत्युक्त्वान्तर्दधे देवस्तां विशालविलोचनाम् । <br>
सा चेयं मारिषा जाता युष्मत्पत्नी नृपात्मजाः ॥ ७२ ॥ <br>
पराशर उवाच <br>
ततः सोमस्य वचनाज्जगृहुस्ते प्रचेतसः । <br>
संहृत्य कोपं वृक्षेभ्यः पत्नीधर्मेण मारिषाम् ॥ ७३ ॥ <br>
दशभ्यस्तु प्रचेतोभ्यो मारिषायां प्रजापतिः । <br>
जज्ञे दक्षो महाभागो यः पूर्वं ब्रह्मणोऽभवत् ॥ ७४ ॥ <br>
स तु दक्षो महाभागस्सृष्ट्यर्थं सुमहामते । <br>
पुत्रानुत्पादयामास प्रजासृष्ट्यर्थमात्मनः ॥ ७५ ॥ <br>
अवरांश्च वरांश्चैव द्विपदोऽथ चतुष्पदः । <br>
आदेशं ब्रह्मणः कुर्वन् सृष्ट्यर्थं समुपस्थितः ॥ ७६ ॥ <br>
स सृष्ट्‍वा मनसा दक्षः पञ्चाशदसृजत स्त्रियः । <br>
ददौ स दश धर्माय कश्यपाय त्रयोदश । <br>
कालस्य नयने युक्ताः सप्तविंशतिमिन्दवे ॥ ७७ ॥ <br>
तासु देवास्तथा दैत्या नागा गावस्तथा खगाः । <br>
गन्धर्वाप्सरसश्चैव दानवाद्याश्च जज्ञिरे ॥ ७८ ॥ <br>
ततः प्रभृति मैत्रेय प्रजा मैथुनसम्भवाः । <br>
सङ्‌कल्पाद्‌दर्शनात्स्पर्शात्पूर्वेषामभवन् प्रजाः । <br>
तपोविशैषैरिद्धानां तदात्यन्ततपस्विनाम् ॥ ७९ ॥ <br>
मैत्रेय उवाच <br>
अङ्‌गुष्ठाद्‌दक्षिणाद्‌दक्षः पूर्वं जातः श्रुतो मया । <br>
कथं प्राचेतसो भूयः स सम्भूतो महामुने ॥ ८० ॥ <br>
एष मे संशयो ब्रह्मन्सुमहान्हृदि वर्तते । <br>
यद्‌दौहित्रश्च सोमस्य पुनः श्वशुरतां गतः ॥ ८१ ॥ <br>
पराशर उवाच <br>
उत्पत्तिश्च निरोधश्च नित्यो भूतेषु सत्तम । <br>
ऋषयोऽत्र न मुह्यन्ति ये चान्ये दिव्यचक्षुषः ॥ ८२ ॥ <br>
युगे युगे भवन्त्येते दक्षाद्या मुनिसत्तम । <br>
पुनश्चैव निरुद्ध्यन्ते विद्वांस्तत्र न मुह्यति ॥ ८३ ॥ <br>
कानिष्ठ्यं ज्यैष्ठ्यमप्येषां पूर्वं नाभूद्‌द्विजोत्तम । <br>
तप एव गरीयोऽभूत्प्रभावश्चैव कारणम् ॥ ८४ ॥ <br>
मैत्रेय उवाच <br>
देवानां दानवानां च गन्धर्वोरगरक्षसाम् । <br>
उत्पत्तिं विस्तरेणेह मम ब्रह्मन्प्रकीर्तय ॥ ८५ ॥ <br>
पराशर उवाच <br>
प्रजाः सृजेति व्यादिष्टः पूर्वं दक्षः स्वयम्भुवा । <br>
यथा ससर्ज भूतानि तथा शृणु महामते ॥ ८६ ॥ <br>
मनसान्येव भूतानि पूर्वं दक्षोऽसृजत्तदा । <br>
देवानृषीन् सगन्धर्वानसुरान्पन्नगांस्तथा ॥ ८७ ॥ <br>
यदास्य सृजमानस्य न व्यवर्धन्त ताः प्रजाः । <br>
ततः सञ्चिन्त्य बहुशः सृष्टिहेतोः प्रजापतिः ॥ ८८ ॥ <br>
मैथुनेनैव धर्मेण सिसृक्षुर्विविधाः प्रजाः । <br>
असिक्नीमावहत्कन्यां वीरणस्य प्रजापतेः । <br>
सुतां सुतपसा युक्तां महतीं लोकधारिणीम् ॥ ८९ ॥ <br>
अथ पुत्रसहस्राणि वैरिण्यां पञ्च वीर्यवान् । <br>
असिक्न्यां जनयामास सर्गहेतोः प्रजापतिः ॥ ९० ॥ <br>
तान् दृष्ट्‍वा नारदो विप्र संविवर्द्धयिषून्प्रजाः । <br>
सङ्‌गम्य प्रियसंवादो देवर्षिरिदमब्रवीत् ॥ ९१ ॥ <br>
हे हर्यश्वा महावीर्याः प्रजा यूयं करिष्यथ । <br>
ईदृशो लक्ष्यते यत्नो भवतां श्रूयतामिदम् ॥ ९२ ॥ <br>
बालिशा बत यूयं वै नास्या जानीत वै भुवः । <br>
अन्तरूर्ध्वमधश्चैव कथं सृक्ष्यथ वै प्रजाः ॥ ९३ ॥ <br>
ऊर्ध्वं तिर्यगधश्चैव यदाप्रतिहता गतिः । <br>
तदा कस्माद्‌भुवो नान्तं सर्वे द्रक्ष्यथ बालिशाः ॥ ९४ ॥ <br>
ते तु तद्वचनं श्रुत्वा प्रयाताः सर्वतो दिशम् । <br>
अद्यापि न निवर्तन्ते समुद्रेभ्य इवापगाः ॥ ९५ ॥ <br>
हर्यश्वेष्वथ नष्टेषु दक्षः प्राचेतसः पुनः । <br>
वैरिण्यामथ पुत्राणां सहस्रमसृजत् प्रभुः ॥ ९६ ॥ <br>
विवर्धयिषवस्ते तु शबलाश्वाः प्रजाः पुनः । <br>
पूर्वोक्तं वचनं ब्रह्मन्नारदेनैव चोदिताः ॥ ९७ ॥ <br>
अन्योन्यमूचुस्ते सर्वे सम्यगाह महामुनिः । <br>
भ्रातॄणां पदवी चैव गन्तव्या नात्र संशयः ॥ ९८ ॥ <br>
ज्ञात्वा प्रमाणं पृथ्व्याश्च प्रजाः स्रक्ष्यामहे ततः । <br>
तेऽपि तेनैव मार्गेण प्रयाताः सर्वतोमुखम् । <br>
अद्यापि न निवर्तन्ते समुद्रेभ्य इवापगाः ॥ ९९॥ <br>
ततः प्रभृति वै भ्राता भ्रातुरन्वेषणे द्विज । <br>
प्रयातो नश्यति तथा तन्न कार्यं विजानता ॥ १०० ॥ <br>
तांश्चापि नष्टान् विज्ञाय पुत्रान् दक्षः प्रजापतिः । <br>
क्रोधं चक्रे महाभागो नारदं स शशाप च ॥ १०१ ॥ <br>
सर्गकामस्ततो विद्वान्स मैत्रेय प्रजापतिः । <br>
षष्टिं दक्षोऽसृजत्कन्या वैरिण्यामिति नः श्रुतम् ॥ १०२ ॥ <br>
ददौ स दश धर्माय कश्यपाय त्रयोदश । <br>
सप्तविंशति सोमाय चतस्रोऽरिष्टनेमिने ॥ १०३ ॥ <br>
द्वे चैव बहुपुत्राय द्वे चैवाङ्‌गिरसे तथा । <br>
द्वे कृशाश्वाय विदुषे तासां नामानि मे शृणु ॥ १०४ ॥ <br>
अरुन्धती वसुर्जामिर्लम्बा भानुर्मरुत्वती । <br>
सङ्‌कल्पा च मुहूर्ता च साध्या विश्वा च तादृशी । <br>
धर्मपत्न्यो दश त्वेतास्तास्वपत्यानि मे शृणु ॥ १०५ ॥ <br>
विश्वेदेवास्तु विश्वायाः साध्या साध्यानजायत । <br>
मरुत्वत्या मरुत्वन्तो वसोस्तु वसवः स्मृताः । <br>
भानोस्तु भानवस्तत्र मुहूर्ताया मुहूर्तजाः ॥ १०६ ॥ <br>
लम्बायाश्चैव घोषोऽथ नागवीथी तु यामिजा ॥ १०७ ॥ <br>
पृथिवीविषयं सर्वमरुन्धत्यामजायत । <br>
सङ्‌कल्पायास्तु सर्वात्मा जज्ञे सङ्‌कल्प एव च ॥ १०८ ॥ <br>
ये त्वनेकवसुप्राणादेवा ज्योतिःपुरोगमाः । <br>
वसवोऽष्टौ समाख्यातास्तेषां वक्ष्यामि विस्तरम् ॥ १०९ ॥ <br>
आपो ध्रुवश्च सोमश्च धरश्चैवानिलोऽनलः । <br>
प्रत्यूषश्च प्रभासश्च वसवो नामभिः स्मृताः ॥ ११० ॥ <br>
आपस्य पुत्रो वैतण्डः श्रमः श्रान्तोऽधुनिस्तथा । <br>
ध्रुवस्य पुत्रो भगवान्कालो लोकप्रकालनः ॥ १११ ॥ <br>
सोमस्य भगवान्वर्चा वर्चस्वी येन जायते ॥ ११२ ॥ <br>
धरस्य पुत्रो द्रविणो हुतहव्यवहस्तथा । <br>
मनोहरायां शिशिरः प्राणोऽथ वरुणस्तथा ॥ ११३ ॥ <br>
अनिलस्य शिवा भार्या तस्याः पुत्रः पुरोजवः । <br>
अविज्ञातगतिश्चैव द्वौ पुत्रावनिलस्य तु ॥ ११४ ॥ <br>
अग्निपुत्रः कुमारस्तु शरस्तम्बे व्यजायत । <br>
तस्य शाखो विशाखश्च नैगमेयश्च पृष्ठजाः ॥ ११५ ॥ <br>
अपत्यं कृत्तिकानां तु कार्त्तिकेय इति स्मृतः ॥ ११६ ॥ <br>
प्रत्यूषस्य विदुः पुत्रं ऋषि नाम्ना तु देवलम् । <br>
द्वौ पुत्रौ देवलस्यापि क्षमावन्तौ मनीषिणौ ॥ ११७ ॥ <br>
बृहस्पतेस्तु भगिनी वरस्त्री ब्रह्मचारिणी । <br>
योगसिद्धा जगत्कृत्स्नमसक्ता विचरत्युत । <br>
प्रभासस्य तु सा भार्या वसूनामष्टमस्य तु ॥ ११८ ॥ <br>
विश्वकर्मा महाभागस्तस्यां जज्ञे प्रजापतिः । <br>
कर्ता शिल्पसहस्राणां त्रिदशानां च वार्द्धकिः ॥ ११९ ॥ <br>
भूषणानां च सर्वेषां कर्ता शिल्पवतां वरः । <br>
यः सर्वेषां विमानानि देवतानां चकार ह । <br>
मनुष्याश्चोपजीवन्ति यस्य शिल्पं महात्मनः ॥ १२० ॥ <br>
तस्य पुत्रास्तु चत्वारस्तेषां नामानि मे शृणु । <br>
अजैकपादहिर्बुध्न्यस्त्वष्टा रुद्रश्च बुद्धिमान् । <br>
त्वष्टुश्चाप्यात्मजः पुत्रो विश्वरूपो महातपाः ॥ १२१ ॥ <br>
हरश्च बहुरूपश्च त्र्यम्बकश्चापराजितः । <br>
वृषाकपिश्च शम्भुश्च कपर्दी रैवतः स्मृतः ॥ १२२ ॥ <br>
मृगव्याधश्च शर्वश्च कपाली च महामुने । <br>
एकादशैते कथिता रुद्रास्त्रिभुवनेश्वराः । <br>
शतं त्वेवं समाख्यातं रुद्राणाममितौजसाम् ॥ १२३ ॥ <br>
कश्यपस्य तु भार्या यास्तासां नामानि मे शृणु । <br>
अदितिर्दितिर्दनुश्चैवारिष्टा सुरसा स्वसा ॥ १२४ ॥  <br>
सुरभिर्विनता चैव ताम्रा क्रोधवशा इरा । <br>
कद्रुर्मुनिश्च धर्मज्ञ तदपत्यानि मे शृणु ॥ १२५ ॥  <br>
पूर्वमन्वन्तरे श्रेष्ठा द्वादशासन्सुरोत्तमाः । <br>
तुषिता नाम तेऽन्योन्यमूचुर्वैवस्वतेऽन्तरे ॥ १२६ ॥ <br>
उपस्थितेऽतियशसश्चाक्षुषस्यान्तरे मनोः । <br>
समवायीकृताः सर्वे समागम्य परस्परम् ॥ १२७ ॥ <br>
आगच्छत द्रुतं देवा अदितिं सम्प्रविश्य वै । <br>
मन्वन्तरे प्रसूयामस्तन्नः श्रेयो भवेदिति ॥ १२८ ॥ <br>
एवमुक्त्वा तु ते सर्वे चाक्षुषस्यान्तरे मनोः । <br>
मारीचात्कश्यपाज्जातास्तेऽदित्या दक्षकन्यया ॥ १२९ ॥ <br>
तत्र विष्णुश्च शक्रश्च जज्ञाते पुनरेव हि । <br>
अर्यमा चैव धाता च त्वष्टा पूषा तथैव च ॥ १३० ॥ <br>
विवस्वान्सविता चैव मित्रो वरुण एव च । <br>
अंशो भगश्चातितेजा आदित्या द्वादश स्मृताः ॥ १३१ ॥ <br>
चाक्षुषस्यान्तरे पूर्वमासन्ये तुषिताः सुराः । <br>
वैवस्वतेऽन्तरे ते वै आदित्या द्वादश स्मृताः ॥ १३२ ॥ <br>
सप्तविंशति याः प्रोक्ताः सोमपत्न्योऽथ सुव्रताः । <br>
सर्वा नक्षत्रयोगिन्यस्तन्नाम्न्यश्चैव ताः स्मृताः ॥ १३३ ॥ <br>
तासामपत्यान्यभवन्दीप्तान्यमिततेजसाम् । <br>
अरिष्टनेमिपत्नीनामपत्यानीह षोडश ॥ १३४ ॥ <br>
बहुपुत्रस्य विदुषश्चतस्रो विद्युतः स्मृताः ॥ १३५ ॥ <br>
प्रत्यङ्‌गिरसजाः श्रेष्ठा ऋचो ब्रह्मर्षिसत्कृताः । <br>
कृशाश्वस्य तु देवर्षेर्देवप्रहरणाः सुताः ॥ १३६ ॥ <br>
एते युगसहस्रान्ते जायन्ते पुनरेव हि । <br>
सर्वे देवगणास्तात त्रयस्त्रिंशत्तु छन्दजाः ॥ १३७ ॥ <br>
तेषामपीह सततं निरोधोत्पत्तिरुच्यते ॥ १३८ ॥ <br>
यथा सूर्यस्य मैत्रेय उदयास्तमनाविह । <br>
एवं देवनिकायास्ते सम्भवन्ति युगे युगे ॥ १३९ ॥ <br>
दित्या पुत्रद्वयं जज्ञे कश्यपादिति नः श्रुतम् । <br>
हिरण्यकशिपुश्चैव हिरण्याक्षश्च दुर्जयः ॥ १४० ॥ <br>
सिंहिका चाभवत्कन्या विप्रचित्तेः परिग्रहः ॥ १४१ ॥ <br>
हिरण्यकशिपोः पुत्राश्चत्वारः प्रथितौजसः । <br>
अनुह्लादश्च ह्लादश्च प्रह्लादश्चैव बुद्धिवान् । <br>
संह्लादश्च महावीर्या दैत्यवंशविवर्धनाः ॥ १४२ ॥ <br>
तेषां मध्ये महाभागः सर्वत्र समदृग्वशी । <br>
प्रह्लादः परमां भक्तिं य उवाच जनार्दने ॥ १४३ ॥ <br>
दैत्येन्द्रदीपितो वह्निः सर्वाङ्‌गोपचितो द्विज । <br>
न ददाह च यं पूर्वं वासुदेवे हृदि स्थिते ॥ १४४ ॥ <br>
महार्णवान्तःसलिले स्थितस्य चलतो मही । <br>
चचाल सकला यस्य पाशबद्धस्य धीमतः ॥ १४५ ॥ <br>
न भिन्नं विविधैः शस्त्रैर्यस्य दैत्येन्द्रपातितैः । <br>
शरीरमद्रिकठिनं सर्वत्राच्युतचेतसः ॥ १४६ ॥ <br>
विषानलोज्ज्वलमुखा यस्य दैत्यप्रचोदिताः । <br>
नान्ताय सर्पपतयो बभूवुरुरुतेजसः ॥ १४७ ॥ <br>
शैलैराक्रान्तदेहोऽपि यः स्मरन् पुरुषोत्तमम् । <br>
तत्याज नात्मनः प्राणान् विष्णुस्मरण दंशितः ॥ १४८ ॥ <br>
पतन्तमुच्चादवनिर्यमुपेत्य महामतिम् । <br>
दधार दैत्यपतिना क्षिप्तं स्वर्गनिवासिना ॥ १४९ ॥ <br>
यस्य संशोषको वायुर्देहे दैत्येन्द्रयोजितः । <br>
अवाप सङ्‍क्षयं सद्यश्चित्तस्थे मधुसूदने ॥ १५० ॥ <br>
विषाणभङ्‌गमुन्मत्ता मदहानिं च दिग्गजाः । <br>
यस्य वक्षःस्थले प्राप्ता दैत्येन्द्रपरिणामिताः ॥ १५१ ॥ <br>
यस्य चोत्पादिता कृत्या दैत्यराजपुरोहितैः । <br>
बभूव नान्ताय पुरा गोविन्दासक्तचेतसः ॥ १५२ ॥ <br>
शम्बरस्य च मायानां सहस्रमतिमायिनः । <br>
यस्मिन् प्रयुक्तं चक्रेण कृष्णस्य वितथीकृतम् ॥ १५३ ॥ <br>
दैत्येन्द्रसूदोपहृतं यश्च हालाहलं विषम् । <br>
जरयामास मतिमानविकारममत्सरी ॥ १५४ ॥ <br>
समचेता जगत्यस्मिन्यः सर्वेष्वेव जन्तुषु । <br>
यथात्मनि तथान्यत्र परं मैत्रगुणान्वितः ॥ १५५ ॥ <br>
धर्मात्मा सत्यशौचादिगुणानामाकरः परः । <br>
उपमानमशेषाणां साधूनां यः सदाभवत् ॥ १५६ ॥ <br>
 इति श्रीविष्णुपुराणे प्रथमेंऽशे पञ्चदशोऽध्यायः  <br>
<br></div>

<br>
<br>
<!-- <p style="text-align:right;margin-right:30px; font-size:1.5em;"><a href="/vp/adhyaya-01-01.pdf" >DOWNLOAD PDF</a></p><br>           -->

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>
<!--  ****  checked - 22-01-2018 - ****  -->

