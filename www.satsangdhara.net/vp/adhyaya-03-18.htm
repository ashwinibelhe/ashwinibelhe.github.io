<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा  -  विष्णुपुराण  -  तृतीयः अंशः  -  अष्टादशोऽध्यायः   </title>
<a name="top"></a>

<link rel="stylesheet" type="text/css" href="../css/vp.css">

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<br>
<br><div class="pre">
<a href="adhyaya-03-17.htm">मागचा अध्याय</a>
</div>
<div class="nex">
<a href="adhyaya-04-01.htm">पुढचा अध्याय</a>
</div><br clear="all">

<p class="hdr1">॥ विष्णुपुराणम् ॥<br></p>

<p class="hdr2">तृतीयः अंशः <br></p>

<p class="hdr3">॥ अष्टादशोऽध्यायः ॥ <br><br></p>

<div class="shl">
श्रीपराशर उवाच<br>
तपस्यभिरतान्सोऽथ मायामोहो महासुरान् ।<br>
मैत्रेय ददृशे गत्वा नर्मदातीरसंश्रितान् ॥ १ ॥<br>
ततो दिगम्बरो मुण्डो बर्हिपिच्छधरो द्विज ।<br>
मायामोहोऽसुरान् श्लक्ष्णमिदं वचनमब्रवीत् ॥ २ ॥<br>
मायामोह उवाच<br>
हे दैत्यपतयो ब्रूत यदर्थ तप्यते तपः ।<br>
ऐहिकं वार्थ पारत्र्यं तपसः फलमिच्छथ ॥ ३ ॥<br>
असुरा ऊचुः<br>
पारत्र्यफललाभाय तपश्चर्या महामते ।<br>
अस्माभिरियमारब्धा किं वा तेऽत्र विवक्षितम् ॥ ४ ॥<br>
मायामोह उवाच<br>
कुरुध्वं मम वाक्यानि यदि मुक्तिमभीप्सथ ।<br>
अर्हध्वमेतं धर्मं च मुक्तिद्वारमसंवृतम् ॥ ५ ॥<br>
धर्मो विमुक्तेरर्होयं नैतस्मादपरो वरः ।<br>
अत्रैव संस्थिताः स्वर्गं विमुक्तिं वा गमिष्यथ ॥ ६ ॥<br>
अर्हध्वं धर्ममेतं च सर्वे यूयं महाबलाः ॥ ७ ॥<br>
श्रीपराशर उवाच<br>
एवम्प्रकारैर्बहुभिर्युक्तिदर्शनचर्चितैः ।<br>
मायामोहेन ते दैत्या वेदमार्गादपाकृताः ॥ ८ ॥<br>
धर्मायैतदधर्माय सदेतन्न सदित्यपि ।<br>
विमुक्तये त्विदं नैतद्विमुक्तिं सम्प्रयच्छति ॥ ९ ॥<br>
परमार्थोऽयमत्यर्थं परमार्थो न चाप्ययम् ।<br>
कार्यमेतदकार्यं च नैतदेवं स्फुटं त्विदम् ॥ १० ॥<br>
दिग्वाससामयं धर्मो धर्मोऽयं बहुवाससाम् ॥ ११ ॥<br>
इत्यनेकान्तवादं च मायामोहेन नैकधा ।<br>
तेन दर्शयता दैत्याःस्वधर्मं त्याजिता द्विज ॥ १२ ॥<br>
अर्हतैतं महाधर्मं मायामोहेन ते यतः ।<br>
प्रोक्तास्तमाश्रिता धर्ममर्हतास्तेन तेऽभवन् ॥ १३ ॥<br>
त्रयीधर्मसमुत्सर्गं मायामोहेन तेऽसुराः ।<br>
कारीतास्तन्मया ह्यासंस्ततोन्ये तत्प्रचोदिताः ॥ १४ ॥<br>
तैरप्यन्ये परे तैश्च तैरप्यन्ये परे च तैः ।<br>
अल्पैरहोभिः सन्त्यक्ता तैर्दैत्यैः प्रायशस्त्रयी ॥ १५ ॥<br>
पुनश्च रक्ताम्बरधृङ्‍ मायामोहो जितेन्द्रियः ।<br>
अन्यानाहासुरान् गत्वा मृद्‍वल्पमधुराक्षरम् ॥ १६ ॥<br>
स्वर्गार्थं यदि वो वाञ्छा निर्वाणार्थमथासुराः ।<br>
तदलं पशुघातादिदुष्टधर्मैर्निबोधत ॥ १७ ॥<br>
विज्ञानमयमेवैतदशेषमवगच्छत ।<br>
बुध्यध्वं मे वचः सम्यग्बुधैरेवमिहोदितम् ॥ १८ ॥<br>
जगदेतदनाधारं भ्रान्तिज्ञानार्थतत्परम् ।<br>
रागादिदुष्टमत्यर्थं भ्राम्यते भवसंकटे ॥ १९ ॥<br>
एवं बुध्यत बुध्यध्वं बुध्यतैवमितीरयन् ।<br>
मायामोहः स दैतेयान्धर्ममत्याञ्जयन्निजम् ॥ २० ॥<br>
नानाप्रकारवचनं स तेषां युक्तियोजितम् ।<br>
तथा तथा त्रयीधर्मं तत्यजुस्ते यथा यथा ॥ २१ ॥<br>
तेऽप्यन्येषां तथैवोचुरन्यैरन्ये तथोदिता ।<br>
मैत्रेय तत्यजुर्धर्मं वेदेस्मृत्युदितं परम् ॥ २२ ॥<br>
अन्यानप्यन्यपाषण्डप्रकारैर्बहुहिर्द्विज ।<br>
दैतेयान्मोहयामास मायामोहोदिमोहकृत् ॥ २३ ॥<br>
स्वल्पेनैव हि कालेन मायामोहेन तेऽसुराः ।<br>
मोहितास्तत्यजुःसर्वां त्रयीमार्गाश्रितां कथाम् ॥ २४ ॥<br>
केचिद्विनिन्दां वेदानां देवानामपरे द्विज ।<br>
यज्ञकर्मकलापस्य तथान्ते च द्विजन्मनाम् ॥ २५ ॥<br>
नैनद्युक्तिसहं वाक्यं हिंसा धर्माय चेष्यते ।<br>
हवींष्यनलदग्धानि फलायेत्यर्भकोदितम् ॥ २६ ॥<br>
यज्ञैरनेकैर्देवत्वमवाप्येन्द्रेण भुज्यते ।<br>
शम्यादि यदि चेत्काष्ठं तद्वरं पत्रभुक्पशु ॥ २७ ॥<br>
निहतस्य पशोर्जज्ञे स्वर्गप्राप्तिर्यदीष्यते ।<br>
स्वपिता यजमानेन किन्नु तस्मान्न हन्यते ॥ २८ ॥<br>
तृप्तये जायते पुंसो भुक्तमन्येन चेत्ततः ।<br>
कुर्याच्छ्राद्धं श्रमायान्नं न वहेयुः प्रवासिनः ॥ २९ ॥<br>
जनश्रद्धेयमित्येतदवगम्य ततोऽत्र वः ।<br>
उपेक्षा श्रेयसे वाक्यं रोचतां यन्मयेरितम् ॥ ३० ॥<br>
न ह्यप्तवादा नभसो निपतन्ति महासुराः ।<br>
युक्तिमद्वचनं ग्राह्यं मयान्यैश्च भवद्विधैः ॥ ३१ ॥<br>
श्रीपराशर उवाच<br>
मयामोहेन ते दैत्याः प्रकारैर्बहुभिस्तथा ।<br>
वृथापिता यथा नैषां त्रयी कश्चिदरोचयत् ॥ ३२ ॥<br>
इत्थमुन्मार्गयातेषु तेषु दैत्येषु तेऽमराः ।<br>
उद्योगं परमं कृत्वा युद्धाय समुपस्थिताः ॥ ३३ ॥<br>
ततो दैवासुरं युद्धं पुनरेवाभवद् द्विज ।<br>
हताश्च तेऽसुरा दैवैः सन्मार्गपरिपन्थिनः ॥ ३४ ॥<br>
स्वधर्मकवचं तेषामभूद्यत्प्रथमं द्विज ।<br>
तेन रक्षाभवत्पूर्वं नेशुर्नष्टे च तत्र ते ॥ ३५ ॥<br>
ततो मैत्रेय तन्मार्गवर्तिनो येऽभवञ्जनाः ।<br>
नग्नास्ते तैर्यतस्त्यक्तं त्रयीसंवरणं तथा ॥ ३६ ॥<br>
ब्रह्मचारीगृहस्थश्च वानप्रस्थस्तथाश्रमी ।<br>
परिव्राड् वा चतुर्थोऽत्र पञ्चमो नोपपद्यते ॥ ३७ ॥<br>
वस्तु सन्त्यज्य गार्हस्थ्यं वानप्रस्थो न जायते ।<br>
परिव्राट् चापि मैत्रेय स नग्नः पापकृन्नरः ॥ ३८ ॥<br>
नित्यानां कर्मणां विप्र यस्य हानिरहर्निशम् ।<br>
अकुर्वन्विहितं कर्म शक्तः पतति तद्दिने ॥ ३९ ॥<br>
प्रायश्चित्तेन महता शुद्धिमाप्नोत्यनापदि ।<br>
पक्षं नित्यक्रियाहानेः कर्ता मैत्रेय मानवः ॥ ४० ॥<br>
संवत्सरं क्रियाहानिर्यस्य पुंसोऽभिजायते ।<br>
तस्यावलोकनात्सूर्यो निरीक्ष्यःसाधुभिः सदा ॥ ४१ ॥<br>
स्पृष्टे स्नानं सचैलस्य शुद्धेर्हेतुर्महामते ।<br>
पुंसो भवति तस्योक्ता न शुद्धिः पापकर्मणः ॥ ४२ ॥<br>
देवर्षिपितृभूतानि यस्य निःश्वस्य वेश्मनि ।<br>
प्रयान्त्यनर्चितान्यत्र लोके तस्मान्न पापकृत् ॥ ४३ ॥<br>
सम्भाषणानुप्रश्नादि सहास्यां चैव कुर्वतः ।<br>
जायते तुल्यता तस्य तेनैव द्विज वत्सरात् ॥ ४४ ॥<br>
देवादिनिःश्वासहतं शरीरं यस्य वेश्म च ।<br>
न तेन संकरं कुर्याद्‍ गृहासनपरिच्छदैः ॥ ४५ ॥<br>
अथ भुक्तं गृहे तस्य करोत्यास्यां तथासने ।<br>
शेते चाप्येकशयने स सद्यस्तत्समो भवेत् ॥ ४६ ॥<br>
देवतापितृभूतानि तथानभ्यर्च्य योऽतिथीन् ।<br>
भुक्ते स पातकं भुङ्‍क्ते निष्कृतिस्तस्य नेष्यते ॥ ४७ ॥<br>
ब्राह्मणाद्यास्तु ये वर्णाःस्वधर्मादन्यतोमुखाः ।<br>
यान्ति ते नग्नसंज्ञां तु हीनकर्मस्ववस्थिताः ॥ ४८ ॥<br>
चतुर्णां यत्र वर्णानां मैत्रेयात्यन्तसंकरः ।<br>
तत्रास्या साधुवृत्तिनामुपघाताय जायते ॥ ४९ ॥<br>
अनभ्यर्च्य ऋषीन्देवान्पितृभूतातिथींस्तथा ।<br>
यो भुङ्‍क्ते तस्य सँल्लापात्पतन्तिनरके नराः ॥ ५० ॥<br>
तस्मादेतान्नरो नग्नांस्त्रयीसन्त्यागदूषितान् ।<br>
सर्वदा वर्जयेत्प्राज्ञ आलापस्पर्शनादिषु ॥ ५१ ॥<br>
श्रद्धावद्‌‍भिः कृतं यत्‍नाद्‍देवान्पितृपितामहान् ।<br>
न प्रीणयति तच्छ्राद्धं यद्येभिरवलोकितम् ॥ ५२ ॥<br>
श्रूयते च पुरा ख्यातो राजा शतधनुर्भुवि ।<br>
पत्‍नी च शैव्या तस्याभूदतिधर्मपरायणा ॥ ५३ ॥<br>
पतिव्रता महाभागा सत्यशौचदयान्विता ।<br>
सर्वलक्षणसम्पन्ना विनयेन यनेन च ॥ ५४ ॥<br>
स तु राजा तया सार्धं देवदेवं जनार्दनम् ।<br>
आराधयामास विभुं परमेण समाधिना ॥ ५५ ॥<br>
होमैर् जपैस्तथा दानैरुपवासैश्च भक्तितः ।<br>
पुजाभिश्चानुदिवसं तन्मना नान्यमानसः ॥ ५६ ॥<br>
एकदा तु समं स्नातौ तौ तु भार्यापती जले ।<br>
भागीरथ्याःसमुत्तीर्णौ कार्त्तिक्यां समुपोषितौ ।<br>
पाषण्डिनमपश्येतामायान्तं संमुखं द्विज ॥ ५७ ॥<br>
चापाचार्यस्य तस्यासौ सखा राज्ञो महात्मनः ।<br>
अतस्तद्‍गौरवात्तेन सखाभावमथाकरोत् ॥ ५८ ॥<br>
न तु सा वाग्यता देवी तस्य पत्‍नी पतिव्रता ।<br>
उपोषितास्मीति रविं तस्मिन्दृष्टे ददर्श च ॥ ५९ ॥<br>
समागम्य यथान्यायं दम्पती तौ यथाविधि ।<br>
विष्णोः पूजादिकं सर्वं कृतंवतौ द्विजोत्तम ॥ ६० ॥<br>
कालेन गच्छता राजा ममारासौ सपत्‍नजित् ।<br>
अन्वारुरोह तं देवी चितास्थं भूपतिं पतिम् ॥ ६१ ॥<br>
स तु तेनापचारेण श्वा जज्ञे वसुधाधिपः ।<br>
उपोषितेन पाषण्डसँल्लापो यत्कृतोऽभवत् ॥ ६२ ॥<br>
सा तु जातिस्मरा जज्ञे काशीराजसुता शुभा ।<br>
सर्वविज्ञानसम्पूर्णा सर्वलक्षणपूजिता ॥ ६३ ॥<br>
तां पिता दातुकामोऽभूद्‌वराय विनिवारितः ।<br>
तयैव तन्व्या विरतो विवाहारम्भतो नृपः ॥ ६४ ॥<br>
ततःसा दिव्यया दृष्ट्या दृष्ट्‍वा श्वानं निजं पतिम् ।<br>
विदिशाख्यं पुरं गत्वा तदवस्थं ददर्श तम् ॥ ६५ ॥<br>
तं दृष्ट्‌वैव महाभागं श्वभूतं तु पतिं तदा ।<br>
ददौ तस्मै वराहारं सत्कारप्रवणं शुभा ॥ ६६ ॥<br>
भुञ्जन्दत्तं तया सोऽन्नमतिमृष्टमभीप्सितम् ।<br>
स्वजाति ललितं कुर्वन्बहु चाटु चकार वै ॥ ६७ ॥<br>
अतीव व्रीडिता बला कुर्वता चाटु तेन सा ।<br>
प्रणामपूर्वमाहेदं दयितं तं कुयोनिजम् ॥ ६८ ॥<br>
स्मर्यतां तन्महाराज दाक्षिण्यललितं त्वया ।<br>
येन श्वयोनिमापन्नो मम चाटुकरो भवान् ॥ ६९ ॥<br>
पाषण्डिनं समाभाष्य तीर्थस्नानादनन्तरम् ।<br>
प्राप्तोसि कुत्सितां योनिं किन्न स्मरसि तत्प्रभो ॥ ७० ॥<br>
श्रीपराशर उवाच<br>
तयैवं स्मारीति तस्मिन्पूर्वजातिकृते तदा ।<br>
दध्यौ चिरमथावाप निर्वेदमतिदुर्लभम् ॥ ७१ ॥<br>
निर्विण्णचित्तः स ततो निर्गम्य नगराद्‌बहिः ।<br>
मरुत्प्रपतनं कृत्वा सार्गाली योनिमागतः ॥ ७२ ॥<br>
सापि द्वितीये सम्प्राप्ते वीक्ष्य दिव्येन चक्षुषा ।<br>
ज्ञात्वा शृगालं तं द्रष्टुं ययौ कोलाहलं गिरिम् ॥ ७३ ॥<br>
तत्रापि दृष्ट्‍वा तं प्राह शार्गालीं योनिमागतम् ।<br>
भर्तारमपि चार्वङ्‍गी तनया पृथिवीक्षितः ॥ ७४ ॥<br>
अपि स्मरसि राजेन्द्र श्वयोनिस्थस्य यन्मया ।<br>
प्रोक्तं ते पूर्वचरितं पाषण्डालापसंश्रयम् ॥ ७५ ॥<br>
पुनस्तयोक्तं स ज्ञात्वा सत्यं सत्यवतां वरः ।<br>
कानने स निराहारस्तत्याज स्वं कलेवरम् ॥ ७६ ॥<br>
भूयस्ततो वृको जज्ञे गत्वा तं निर्जने वने ।<br>
स्मारयामास भर्तारं पूर्ववृत्तमनिन्दिता ॥ ७७ ॥<br>
न त्वं वृको महाभाग राजा शतधनुर्भवान् ।<br>
श्वा भूत्वा त्वं सृगालोऽभूर्वृकत्वं साम्प्रतं गतः ॥ ७८ ॥<br>
स्मारितेन यथा व्यक्तस्तेनात्मा गृध्रतां गतः ।<br>
अपापा सा पुनश्चैनं बोधयामास भामिनी ॥ ७९ ॥<br>
नरेद्र स्मर्यतामात्मा ह्यलं ते गृध्रचेष्टया ।<br>
पाषण्डालापजातोऽयं दोषो यद्‍गृध्रतां गतः ॥ ८० ॥<br>
ततः काकत्वमापन्नं समनन्तरजन्मनि ।<br>
उवाच तन्वी भर्तारमुपलभ्यात्मयोगतः ॥ ८१ ॥<br>
अशेषभूभृतः पूर्वं वश्या यस्मै बलिं ददुः ।<br>
स त्वं काकत्वमापन्नो जातोद्य बलिभुक् प्रभो ॥ ८२ ॥<br>
एवमेव बकत्वेपि स्मारितस्य पुरातनम् ।<br>
तत् त्याज भूपतिः प्राणान्मयूरत्वमवाप च ॥ ८३ ॥<br>
मयूरत्वे ततः सा वै चकारानुगतिं शुभा ।<br>
दत्तैः प्रतिक्षणं भोज्यैर्बाला तज्जातिभोजनैः ॥ ८४ ॥<br>
ततस्तु जनको राजा वाजिमेधं महाक्रतुम् ।<br>
चकार तस्यावभृथे स्नापयामास तं तदा ॥ ८५ ॥<br>
सस्नौ स्वयं च तन्वङ्‍गी स्मारयामास चापि तम् ।<br>
यथासौ श्वसृगालादियोनिं जग्राह पार्थिवः ॥ ८६ ॥<br>
स्मृतजन्मक्रमःसोऽथ तत्त्याज स्वकलेवरम् ।<br>
जज्ञे स जनकस्यैव पुत्रोऽसौ सुमहात्मनः ॥ ८७ ॥<br>
ततः सा पितरं तन्वी विवाहार्थमचोदयत् ।<br>
स चापि कारयामास तस्या राजा स्वयंवरम् ॥ ८८ ॥<br>
स्वयंवरे कृते सा तं सम्प्राप्तं पतिमात्मनः ।<br>
वरयामास भूयोऽपि भर्तृभावेन भामिनी ॥ ८९ ॥<br>
बुभुजे च तया सार्धं सम्भोगान्नृपनन्दनः ।<br>
पितर्युपरते राज्यं विदेहेषु चकार सः ॥ ९० ॥<br>
इयाज जज्ञान्सुबहून्ददौ दानानि चार्थिनाम् ।<br>
पुत्रानुत्पादयामास युयुधे च सहारिभिः ॥ ९१ ॥<br>
राज्यं भुक्त्वा यथान्यायं पालयित्वा वसुन्धराम् ।<br>
तत्त्याज स प्रियान्प्राणान्सङ्‍ग्रामे धर्मतो नृपः ॥ ९२ ॥<br>
ततश्चितास्थं तं भूयो भर्तारं सा शुभेक्षणा ।<br>
अन्वारुरोह विधिवद्यथापूर्वं मुदान्विता ॥ ९३ ॥<br>
ततोऽवाप तया सार्धं राजपुत्र्या स पार्थिवः ।<br>
ऐन्द्रानतीत्य वै लोकाँल्लोकान्प्राप तदाक्षयान् ॥ ९४ ॥<br>
स्वर्गाक्षयत्वमतुलं दाम्पत्यमतिदुर्लभम् ।<br>
प्राप्तं पुण्यफलं प्राप्य संशुद्धिं तां द्विजोत्तम ॥ ९५ ॥<br>
एष पाषण्डसम्भाषाद्दोषः प्रोक्तो मया द्विज ।<br>
तथाऽश्वमेधावभृथस्नानमाहात्म्यमेव च ॥ ९६ ॥<br>
तस्मात्पाषण्डिभिः पापैरालापस्पर्शनं त्यजेत् ।<br>
विशेषतः क्रियाकाले यज्ञादौ चापि दीक्षितः ॥ ९७ ॥<br>
क्रियाहानिर्गृहे यस्य मासमेकं प्रजायते ।<br>
तस्यावलोकनात्सूर्यं पश्येत मतिमान्नरः ॥ ९८ ॥<br>
किं पुनर्यैस्तु सन्त्यक्ता त्रयी सर्वात्मना द्विज ।<br>
पाषण्डभोजिभिः पापैर्वेदवादविरोधिभिः ॥ ९९ ॥<br>
सहालापस्तु संसर्गः सहास्या चातिपापिनी ।<br>
पाषण्डिभिर्दुराचारैस्तस्मात्तां परिवर्जयेत् ॥ १०० ॥<br>
पाषण्डिनो विकर्मस्थान्वैडालव्रतिकाञ्छठान् ।<br>
हैतुकान्बकवृत्तींश्च वाङ्‍मात्रेणापि नार्चयेत् ॥ १०१ ॥<br>
द्वरतस्तैस्तु सम्पर्कस्त्याज्यश्चाप्यतिपापिभिः ।<br>
पाषण्डिभिर् दुराचारैस्तस्मात्तान्परिवर्जयेत् ॥ १०२ ॥<br>
एते नग्नास्तवाख्याता दृष्टा श्राद्धोपघातकाः ।<br>
येषां सम्भाषणात्पुंसां दिनपुण्यं प्रणश्यति ॥ १०३ ॥<br>
एते पाषण्डिनः पापा न ह्येतानालपेद्‍ बुधः ।<br>
पुण्यं नश्यति सम्भाषादेतेषां तद्दिनोद्‍भवम् ॥ १०४ ॥<br>
पुंसां जटाधरणमैण्ड्यवतां वृथैव <br>
&nbsp;&nbsp;&nbsp;&nbsp;मोघाशिनामखिलशौचनिराकृतानाम् ।<br>
तोयप्रदानपितृपिण्डबहिष्कृतानां <br>
&nbsp;&nbsp;&nbsp;&nbsp;सम्भाषणादपि नरा नरकं प्रयान्ति ॥ १०५ ॥<br>
इति श्रीविष्णुमहापुराणे तृतीयांशेऽष्टादशोऽध्यायः (१८)<br>
इति श्रीविष्णुमहापुराणे  तृतीयांऽशः समाप्तः ।<br>
<br></div>

<br>
<br>
<!-- <p style="text-align:right;margin-right:30px; font-size:1.5em;"><a href="/vp/adhyaya-01-01.pdf" >DOWNLOAD PDF</a></p><br>           -->

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>
<!--  ****  checked - 08-02-2018 - ****  -->

