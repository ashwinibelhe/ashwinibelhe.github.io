<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीसद्‍गुरुलीलामृत अध्याय सहावा   </title>
</head>
<a name="top"></a>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../../shridhar/pp/pp-intro.htm"><span>पांडवप्रताप</span></a></li>

			<li><a href="../../shridhar/ramvijay/intro-ramvijay.htm">रामविजय</a></li>

			<li><a href="../../shridhar/intro-harivijay.htm"><span>हरिविजय</span></a></li>

			<li><a href="../../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<link rel="stylesheet" type="text/css" href="../../css/lila.css">
<body bgcolor="#a7b0ef">
<table width="80%" border="0" align="center" bgcolor="#ffd9d9">

<tr><td> 

<div class="pre">
<a href="lila05.htm">मागील अध्याय</a>
</div>
<div class="nex">
<a href="lila07.htm">पुढचा अध्याय</a>
</div>
<br clear="all">

<br>
<h1>॥ श्रीसद्‍गुरुलीलामृत ॥ </h1><h2>अध्याय  सहावा<br>समास पहिला<br></h2>
<hr width="90%">

<h3>विदेहाप्री चालवोनी प्रपंचा । मुमुक्षुजनांलागिं अध्यात्मचर्चा ॥ <br>
करोनी बहू लोक जे मेळविती । नमस्कार त्या ब्रह्मचैतन्यमूर्ति ॥ ६ ॥   </h3>

<div class="shl">
जयजय सद्‌गुरु स्वानंदा । भक्तिकमलमकरंदा ।  <br>
मुमुक्षुभृंग घेती स्वादा । नाठवे देहभाव ॥ १ ॥ <br>
तुझिये आनंदाची गोडी । चाखिती जे जे वर्हाडी । <br>
तितुके गेले देशोधडी । अहंता निःशेष सोडोनी ॥ २ ॥ <br>
कोणा न देती ओळख । वरिवरी दिसती स्वाभाविक । <br>
परि परिपूर्ण निजसुख । स्वानंदरस सेविला ॥ ३ ॥ <br>
आकंठ अमर्याद भरले । तेणें ते उन्मत्त झाले । <br>
घरच्या घरीं बावरले । नवल वाटे ॥ ४ ॥ <br>
मायेची ममता सांडिली । पितयाची आज्ञा मोडिली । <br>
आशा मावशी ती वधिली । देखतदेखतां ॥ ५ ॥ <br>
कामक्रोध बंधूंवरी । जो कां सदा गुरगुरी । <br>
कल्पना ईषणा भगिनी सुंदरी । समोर येऊं देईना ॥ ६ ॥ <br>
प्रारब्धठेवा लुटविला । घराचा देव्हारा केला । <br>
मरणा मारोन उरला । आनंदरस चाखित ॥ ७ ॥ <br>
शब्दस्पर्शरूपरस- । गंधभूषणे वेशीस । <br>
बांधोनि राही उदास । सर्वकाळ आनंदी ॥ ८ ॥ <br>
जगावेगळा बडबडे । जगीं असोनियां दडे । <br>
प्रपंच व्यवसाय नावडे । परि करणें सोडीना ॥ ९ ॥ <br>
दया क्षमा शांती त्यापासीं । आत्मतत्त्वीं रमे अहर्निशी । <br>
सांडोनि लोकलज्जेसी । आनंदमदें धुंद झाला ॥ १० ॥ <br>
न मानी आपपर । विधिनिषेधादि आचार । <br>
बुडविलें सकळ घरदार । आनंदोर्मीमाझारीं ॥ ११ ॥ <br>
आनंदे उन्मत्त झाला । न मानी कळिकाळाला । <br>
पुण्यपाप तुडवूं लागला । सकळ उपाधी ॥ १२ ॥ <br>
ऐसा तूं आनंदघन । सेवितां तें सेवकपण । <br>
समूळ जाय विरोन । सेव्यसेवाआनंद ॥ १३ ॥ <br>
जया घडेल हा योग । तेणेंचि साधिला लाग । <br>
इतरें राखिली तगमग । नरदेहा येवोनि ॥ १४ ॥ <br>
सबल सुकृतांच्या राशी । सत्संग नम्रता जयासी । <br>
तोचि जाणे स्वानंदासी । ज्ञानाज्ञान गिळोनी ॥ १५ ॥ <br>
अथवा श्रद्धेचा ओलावा । धरोनि करितां गुरुसेवा । <br>
स्वानंदसोहळा भोगावा । नित्य सत्य निर्विकार ॥ १६ ॥ <br>
ऐसी सेवा साधोनि । सद्‌गुरु गेले नैमिषवनीं । <br>
एकांतवास साधोनि । पुनरपि गृहीं निघाले ॥ १७ ॥ <br>
मार्गीं बहुधा बोधिलें । अनुग्रहें सुखी केलें । <br>
रामभक्तीसी लाविले । अज्ञ विकल्पी भाविक ॥ १८ ॥ <br>
अनेक कामना पुरवोनि । जन लाविती रामभजनीं । <br>
जेवी औषध न सेवी म्हणोनि । बाळा साखरखडा दाखविती ॥ १९ ॥ <br>
ऐसा करित जगदुद्धार । पावले गोंदावलें नगर । <br>
गृहीं जावोनि 'रघुवीर' । पुकारीतसे गोसावी ॥ २० ॥ <br>
माय येवोनि जंव पाहे । तंव गोसावी उभा आहे । <br>
अंगीं तेज न समाये । प्रेमजिव्हाळा उफाळे ॥ २१ ॥ <br>
मागें गणू येवोनि गेला । तोही गोसावीच झाला । <br>
वर्तमान ठाउकें असेल याला । म्हणोनि करी प्रश्नातें ॥ २२ ॥ <br>
'अहो साधु महाज्ञानी । तुम्ही फिरतां रानींवनीं । <br>
कोठे दिसला कीं नयनीं । पुत्र आमुचा सांगावा ॥ २३ ॥ <br>
सदा रामनाम घेत । तुम्हांसारिखा वेष धरित । <br>
सद्‌गुरुकारणें फिरत । देशीं विदेशीं ॥ २४ ॥ <br>
सद्गुणी चातुर्याची खाण । वय सान वैराग्य पूर्ण । <br>
मध्यमसा गौरवर्ण । अंगठेव सुदृढ ॥ २५ ॥ <br>
आम्हां दुःखीं टाकोनि । गेला गृह सोडोनि । <br>
कोठें देखिला कीं नयनीं । कृपा करूनि सांगावे' ॥ २६ ॥ <br>
सद्‌गुरु बोलती मातेप्रति । 'माउली चिंता नसावी चित्तीं । <br>
उदयीक भेटेल निश्चितीं । तुमचा सुत तुम्हांसी' ॥ २७ ॥ <br>
ऐसें वदोन सत्वर । पावले हनुमंतमंदिर । <br>
दुरोनि पाहती चमत्कार । बाळपणाचा ॥ २८ ॥ <br>
नानापरी क्रिडा केली । सोबत्यांची मांदी मेळविली । <br>
आजीं सर्व पारखीं झालीं । जवळी असोनि ॥ २९ ॥ <br>
एक रात्र केली वसति । ओळखी कोणा न देती । <br>
दुजे दिनीं पाचारिती । चिंतूबुवासी ॥ ३० ॥ <br>
उपाध्याय चिंतूबुवा । संबोधिती घेऊन नांवा । <br>
बालपणाच्या गोष्टीं तेव्हां । खुणेलागीं सांगितल्या ॥ ३१ ॥ <br>
खूण पटतां हर्ष झाला । धांवला रावजीगृहाला । <br>
'गीताई तुमचा सुत आला । मंदिरामाजीं' ॥ ३२ ॥ <br>
शब्द पडतांचि श्रवणीं । गीता निघे झडकरोनि । <br>
गणपति तैं धांवोनि । चरण धरी जननीचे ॥ ३३ ॥ <br>
उभयतां संतोष झाला । गणपति सर्वां भेटला । <br>
हरपला ठेवा गवसला । गोंदावलीसी ॥ ३४ ॥ <br>
बालपणचे मित्र सारे । करिती नाना प्रश्नोत्तरें । <br>
निवविती सकलांचीं अंतरें । प्रवासकथा सांगोनी ॥ ३५ ॥ <br>
कथिती अध्यात्मज्ञान । रामभक्ति सगुणभजन । <br>
सर्वांचे वेधिती मन । आपणाकडे ॥ ३६ ॥ <br>
शरण येती तयांसी । निववूनि रामभक्तीसी । <br>
लाविती तत्क्षणेंसी । युक्तिप्रयुक्ति ॥ ३७ ॥ <br>
प्रापंचिकां युक्तिवाद । मुमुक्षुंसी भक्तिबोध । <br>
नास्तिकांसी प्रेमसंवाद । करोनि भजनीं लाविती ॥ ३८ ॥ <br>
मुखोमुखीं पसरली मात । गोंदावलीसी आले संत । <br>
साक्षात्कारें समाधान देत । प्राणिमात्रासीं ॥ ३९ ॥ <br>
शर्करा पाहूनि मुंग्या धांवती । तैसें झालें गोंदावलीप्रति । <br>
बहुत ग्रामींचे जन येती । साधुदर्शनाकारणें ॥ ४० ॥ <br>
</div>

<div class="shl">
बद्ध मुमुक्षु साधक सिद्ध । करिती प्रेमसंवाद । <br>
समाधान पावोनि धरिती पद । सद्गुरूंचें ते काळीं ॥ ४१ ॥ <br>
कोणी म्हणती सिद्धपुरुष । कोणी मानिती देवांश । <br>
पावले देव प्रत्यक्ष । गोंदावलेंग्रामासी ॥ ४२ ॥ <br>
सकलां दर्शनें आनंदवी । ऐसा पावला गोसावी । <br>
सर्वांगी विभूति लावी । कौपीन परिधान करीतसे ॥ ४३ ॥ <br>
जटा दाढी शोभा देती । पायीं खडावा गर्जती । <br>
गणेशटोपी कफनी घालिती । हातीं स्मरणी शोभतसे ॥ ४४ ॥ <br>
मुद्रा रामनामांकित । कुबडी करीं वागवित । <br>
सदा आनंदें भजन करित । संगें भक्तजन घेवोनि ॥ ४५ ॥ <br>
गृहीं वास न करिती । विठ्ठलमंदिरासमीप वसति । <br>
कट्टा करोनि बैसती । समुदायासमवेत ॥ ४६ ॥ <br>
कीर्ति पसरली चहूंदेशी । मत्सर वाटे स्वकीयांसी । <br>
न साहवे परोत्कर्षासी । हा स्वभावधर्म ॥ ४७ ॥ <br>
स्तोम माजविलें फार । सर्व यासी पुसती विचार । <br>
आमचा अपमान होतो फार । अधिकारी यासी वंदिती ॥ ४८ ॥ <br>
तरी आतां ऐसें करावें । यासी मुंडण करवावें । <br>
गृहस्थाश्रमीं लावावें । म्हणजे महती जाईल ॥ ४९ ॥ <br>
करोनि ऐसा विचार । म्हणती हा उतरावा केशभार । <br>
सद्‌गुरु वदती अनिवार । खर्च असे तयासी ॥ ५० ॥ <br>
होम हवन ब्राह्मणभोजन । सांगता असे गहन । <br>
येरू वदती तयांलागून । सर्व करूं यथासांग ॥ ५१ ॥ <br>
त्यांचे मनींचा भाव जाणती । परि गुरुआज्ञा झाली होती । <br>
प्रपंच करोनि रामभक्ति । वाढवावी सतत ॥ ५२ ॥ <br>
स्वार्थ तीर्थ साध्य होतें । म्हणोनि करविलें मुंडणातें । <br>
अन्नदान हवनातें । यथासांग करविलें ॥ ५३ ॥ <br>
रावजी गीता आनंदले । म्हणती बाळ शुद्धीस आले । <br>
आतां प्रपंच करील वहिलें । चिंता सर्व उडालीं ॥ ५४ ॥ <br>
कांता सरस्वती खातवळी । चिंता वाहोन कृश झाली । <br>
तिजला सत्वर आणिली । कृपासागरें गुरुरायें ॥ ५५ ॥ <br>
प्रपंच चालिला अव्यंग । सदा भजती श्रीरंग । <br>
दर्शना येतसे जग । पूर्वींहूनि अधिकचि ॥ ५६ ॥ <br>
प्रपंच करोनि परमार्थ । कैसा साधावा स्वार्थ । <br>
दाविती राहोनि विरक्त । समस्तांसी ॥ ५७ ॥ <br>
प्रातःकालीं देवतार्चन । अखंड करिती नामस्मरण । <br>
अध्यात्मचर्चा विवरण । श्रोतृसमुदाय निवविती ॥ ५८ ॥ <br>
नाना शंका उपशंका । प्रत्ययें फेडिती देखा । <br>
ग्रंथार्थ बोधिती लोकां । विशद करोनि ॥ ५९ ॥ <br>
दासबोध नाथभागवत । भगवद्गीता अध्यात्मग्रंथ । <br>
अभंगादि गाथा समस्त । तुलसीकृत रामायण ॥ ६० ॥ <br>
ग्रंथाग्रंथांची एकवाक्यता । विवरोनि दाविती समस्तां । <br>
श्रवण करितां श्रोता वक्ता । तादात्म्यता पावती ॥ ६१ ॥ <br>
चालतां अध्यात्मनिरूपण । उपासना बोधिती सगुण । <br>
भक्ति प्रेम उचंबळोन । येतसे श्रोतयांसी ॥ ६२ ॥ <br>
ब्रह्मज्ञानाच्या गोष्टीं सांगती । आणि सगुणातें न भजती । <br>
तेणें इहपर नाडती । ऐसे वक्ते बहुतेक ॥ ६३ ॥ <br>
शब्दज्ञानें भरीं भरिती । आणि उपासना सोडिती । <br>
तैसी नव्हे गुरुमूर्ति । बोधिती सगुणभजन ॥ ६४ ॥ <br>
स्वयें आचरोनि दाविलें । आणि जनां शिकविलें । <br>
तेणें समाधान पावले । कितीएक ॥ ६५ ॥ <br>
सायंकाळीं प्रेमळ भजन । करुणारस रूपध्यान । <br>
नानापरीनें स्तवन । रामरायाचें होतसे ॥ ६६ ॥ <br>
बहुत संतांची वचनें । अभंगपदादि कवनें । <br>
जेणें साधका उपदेश बाणे । भजन अति रसाळ ॥ ६७ ॥ <br>
अष्टकें श्लोक आरती । ऐसें भजन नित्य करिती । <br>
स्वयें करोनि करविती । जनांकरवीं ॥ ६८ ॥ <br>
चालविती ऐसी उपासना । प्रपंचकार्यें करिती नाना । <br>
गोसावी झाला शहाणा । म्हणती सर्व ॥ ६९ ॥ <br>
माय बोले गणपतीप्रति । 'एक इच्छा असे निगुती । <br>
वडिलार्जित वतनवृत्ती । अंगीकारावी तुवां ॥ ७० ॥ <br>
पाळी असे आपुली आली । ती पाहिजे तुवां केली । <br>
मान्य करीं आमुची बोली । पुत्रधर्म म्हणोनि' ॥ ७१ ॥ <br>
श्रीगुरु वदती 'माय । रामसेवे अर्पिला देह । <br>
गरज नसे नोकरी गेह । आम्हां गोसावियासी ॥ ७२ ॥ <br>
परि मातृआज्ञा म्हणोनि । होईन मी कुलकर्णी । <br>
कांही काल क्रमोनि । पुनरपि जाईन वनातें' ॥ ७३ ॥ <br>
पुरविण्या वडिलांची हौस । हातीं घेतले वतनास । <br>
नीतिन्यायमर्यादेस । सीमा नाही ॥ ७४ ॥ <br>
भूतीं भाविती भगवंत । न करिती अन्याय घात । <br>
पंचतत्त्वविवरण जेथ । हिशोबाची काय कथा ॥ ७५ ॥ <br>
कळिकाळा ज्याची सत्ता । तया गांवची कायसी वार्ता । <br>
आश्चर्य वाटे समस्तां । कोठें शिकला ज्ञान हें ॥ ७६ ॥ <br>
रयत म्हणती भलें झालें । सुज्ञ कुलकर्णी लाभले । <br>
अधिकारी संतोषले । कामकाज देखुनी ॥ ७७ ॥ <br>
मायबापां संतोष झाला । तीन मास काळ गेला । <br>
सद्गुरूंनी बदली दिला । पुरे म्हणती व्याप हा ॥ ७८ ॥ <br>
रामसेवा करावी । व्यक्ति भक्तीसी लावावी । <br>
याहोन अन्य पदवी । नको आम्हां ॥ ७९ ॥ <br>
जाणें असे नैमिषारण्यीं । मग सद्‌गुरुभेटीलागोनि । <br>
तुम्ही रामनाम वदनीं । घेत असावें सर्वकाळ ॥ ८० ॥ <br> 
॥ इति श्रीसद्‌गुरुलीलामृते षष्ठाध्यायांतर्गतः प्रथमः समासः ॥ <br> 
श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय सहावा <br>समास दुसरा<br></h2>
<hr width="90%"><br>

<div class="shl">
ब्रह्मचैतन्य गुरुवर । म्हणती करूं देशांतर । <br> 
भार्या सद्गुणी चतुर । समागमे येऊं म्हणे ॥ १ ॥ <br>
अखंड करी नामस्मरण । पतिवचनीं विश्वास पूर्ण । <br>
सदा ध्याई पतिचरण । पतिव्रता गुरुभार्या ॥ २ ॥ <br>
धन्य पतिव्रता माउली । जी ऐसे पद पावली । <br>
बरी सत्त्वगुणें शोभली । चंद्रकांति जैशी ॥ ३ ॥ <br>
सद्‌गुरु तेज दिनकर । सरस्वती प्रभा सुंदर । <br>
दर्शनें श्रमपरिहार । संसारिकांचा होतसे ॥ ४ ॥ <br>
पाळिले मायबापबोला । प्रपंच सर्व नेटका केला । <br>
मग त्वरित निघाले देशाला । जगदुद्धार करावया ॥ ५ ॥ <br>
शकें सत्राशें शहाण्णवीं । बाहेर निघाले गोसावी । <br>
सवें भार्या शुद्धभावी । गुरुदर्शना घेतली ॥ ६ ॥ <br>
दोन प्रहर रजनीसी । निघाले भार्येसरसीं । <br>
शरण रिघाले तुकाईसी । उभयतां चरणीं लोळती ॥ ७ ॥ <br>
पाहोनि शुद्धभाव परम । संतोषला तुकाराम । <br>
जोडी शोभे सीताराम । दुजीं मर्त्यलोकीं ॥ ८ ॥ <br>
तुकाराम वदती ’सती । काय इच्छा तुजप्रति । <br>
माग माग शीघ्रगति । पूर्ण होय निश्चयें’ ॥ ९ ॥ <br>
सती वदे ’पुत्ररत्न । व्हावें पतिसमान । <br>
हेंचि द्यावें वरदान । महाराजा समर्था ॥ १० ॥ <br>
देहवृक्ष सफलित । होतां होईन पुनीत । <br>
वांझपणें वृथा जात । लोकनिंदाकारण’ ॥ ११ ॥ <br>
ऐकोनि ऐसें वचन । गुरुशिष्य करिती हास्यवदन । <br>
मायेनें मोहिलें म्हणोन । पुत्ररत्न इच्छिलें ॥ १२ ॥ <br>
तुकाराम ’तथास्तु’ म्हणती । उभयतांसी निरोप देती । <br>
मग पावले नाशिकप्रांतीं । पंचवटीसमीप ॥ १३ ॥ <br>
सद्‌गुरु वदती भार्येसी । ’काय आठवली विवसी । <br>
मागितलें पुत्रवरासी । मोक्षदात्यासन्निध ॥ १४ ॥ <br>
कामधेनू गृहीं आली । क्षीर सेवून सोडिली । <br>
ऐसी तुवां करणी केली । मायामोहित होवोनि ॥ १५ ॥ <br>
अवचटें परिस गवसला । तो भिंतीमाजीं चिणिला । <br>
तेणें सुवर्णलाभा मुकला । अभागी जैसा ॥ १६ ॥ <br>
अथवा कल्पतरूतळी बैसोनी । अभागी कल्पना करी मनीं । <br>
भूत झडपील मजलागोनि । या निर्जन अरण्यांत ॥ १७ ॥ <br>
राजा बहु संतुष्ट झाला । म्हणें इच्छिलें देईन तुजला । <br>
अभागी वदे देईं मजला । जीर्ण वस्त्र एखादें ॥ १८ ॥ <br>
अत्तरें माखलीं पादत्राणीं । हिरा बैसविला अंगणीं । <br>
घरीं धान्य नसे गोणी । ऐसें आजि तुवां केलें ॥ १९ ॥ <br>
कण फेंकून भूस भरिलें । अथवा चंदन काष्ठें पाणी तापविलें । <br>
तैसें आजि तुवां केले । पुत्रस्नेहा भुलोनि ॥ २० ॥ <br>
जो मोक्षश्रियेचा दाता । जन्ममरणातें चुकविता । <br>
चिदानंदासी भोगविता । कृपासागर सद्‌गुरु ॥ २१ ॥ <br>
तो झालिया प्रसन्न । इच्छिसी पुत्रसंतान । <br>
न वांछिसि भक्ति अनन्य । रामसेवा घडावी ॥ २२ ॥ <br>
चौर्यांशी लक्ष योनी फिरतां । किती पुत्रांची झालीस माता । <br>
जन्ममरणीं सोडविता । एकही कोठें दिसेना ॥ २३ ॥ <br>
नरदेह दो दिवसांची वसति । कोण कोणाचा संगाती । <br>
कन्या पुत्र आणि पति । देहसंबंधी सकळही ॥ २४ ॥ <br>
तो देह नाशिवंत । तत्संबंधीही अशाश्वत । <br>
ज्याचें त्यानें करावें हित । सद्‌गुरुकृपें ॥ २५ ॥ <br>
पुन्नाम नरकापासोनि । म्हणती पुत्र तारील झणीं । <br>
परि नरकीं जावेंचि कोणी । वासनाक्षय झालिया ॥ २६ ॥ <br>
वासना निमालिया पाठीं । स्वर्गनरकाची आटाआटी । <br>
पापपुण्य उठाउठी । लया जाय मिथ्यत्वें ॥ २७ ॥ <br>
उद्धरील बेचाळीस कुळांते । ऐसें बोलती जाणते । <br>
उद्धरणें तें स्वर्गापरतें । आन नाही ॥ २८ ॥ <br>
स्वर्ग क्षीणतेतें पावे । त्यासि हित कैसे म्हणावे । <br>
तोडिले संसृतीचे गोवे । तरीच हित सधिलें । २९ ॥ <br>
जन्मा आलियाचें सार्थक । कांही करावा विवेक । <br>
जेणें फिटेल हें दुःख । संसृतिजन्य ॥ ३० ॥ <br>
असो गुरुकृपें होईल सुत । परि अल्पायुषी अशाश्वत । <br>
तेणें तुज काय प्राप्त । होईल सांग निश्चयें ॥ ३१ ॥ <br>
प्रकृतीपासोन सुख । इच्छिती ते परम मूर्ख । <br>
दुःखमूळ हा निःशंक । मायाजनित पसारा’ ॥ ३२ ॥ <br>
</div>

<div class="shl">
माय सरस्वती खोंचली । म्हणे मज भुली पडली । <br>
आतां जेणें सार्थकता भली । ती सोय सांगावी ॥ ३३ ॥ <br>
सुख एक रामचरणीं । सुखदाता तोचि धनी । <br>
इतर ते निर्वाणीं । दूर होती पारिखे ॥ ३४ ॥ <br>
तुम्ही साधु महाज्ञानी । मज ठाव द्यावा चरणीं । <br>
लीन दीन उत्सुक म्हणोनि । उपेक्षा करूं नये ॥ ३५ ॥ <br>
जेणें मायामोह सुटेल । अनन्यभक्ति पाविजेल । <br>
मन रामीं रत होईल । ऐसें करावें ॥ ३६ ॥ <br>
आपण या देहाचे धनी । देह सार्थकीं लावावा झणीं । <br>
वरी करितें विनवणी । कृपाळुवा दीनानाथा ॥ ३७ ॥ <br>
परिसोनि कांतेचे वचन । संतोषले दयाघन । <br>
योगदीक्षा तिजलागोन । दिधली तेव्हां गुरुरायें ॥ ३८ ॥ <br>
वटदुग्धें जटा वळिल्या । कांचनबांगड्या काढिल्या । <br>
तुळसीमाळा करीं बांधिल्या । कंठी सूत्र तुळशीचें ॥ ३९ ॥ <br>
श्वेत वस्त्र परिधान । भू शय्या व्योम प्रावरण । <br>
अखंड करविती नामस्मरण । योगमुद्रा सांगितल्या ॥ ४० ॥ <br>
प्राणायाम करविती । समाधिही लाविती । <br>
उपदेशवचनें बोधिती । नित्यकाळीं ॥ ४१ ॥ <br>
नदीतटाक गुहावास । वाटे रामाचा वनवास । <br>
सीमा नसे आनंदास । तया स्थानीं ॥ ४२ ॥ <br>
वाटे ऋषीचा आश्रम । उपासना चालिली दुर्गम । <br>
नित्य ध्याती आत्माराम । सद्‌गुरु आणि माउली ॥ ४३ ॥ <br>
कमलसुमन शोधीत भुंगे । धांवती जैसे मनोवेगें । <br>
मुमुक्षुजन तैसा रिघे । बोधामृत सेवाया ॥ ४४ ॥ <br>
अयाचित भिक्षा घेती । कित्येक उपोषणें घडती । <br>
तेंही समाधान मानिती । नामामृत सेवूनि ॥ ४५ ॥ <br>
ऐसा काळ गेला कांही । माउली झाली विदेही । <br>
न गुंते मायामोहीं । ऐसें जाणिलें गुरुदेवें ॥ ४६ ॥ <br>
रामनामी तल्लीन झाली । निःसंदेह वृत्ति बनली । <br>
सद्‌गुरु निघाले ते काळी । सोडूनिया कांतेसी ॥ ४७ ॥ <br>
नाना तीर्थें नाना देश । वनोपवन भाषाविशेष । <br>
उत्तर दक्षिण भागास । फिरत फिरत चालिले ॥ ४८ ॥ <br>
इकडे सरस्वतीमाउली । म्हणें स्वारी कोठें गेली । <br>
गृही जाण्याची आज्ञा झाली । असे पूर्वीं मजलागी ॥ ४९ ॥ <br>
नाशिकग्रामीं गुरुभक्त । कृष्णभट त्रिंबकसुत । <br>
तेथें जावोनि वदत । ’मज गृहीं पोंचवावें’ ॥ ५० ॥ <br>
गुरुपत्नी गृहा आली । तिसी देखतांचे नमस्कार घाली । <br>
वदे ’आमुची झोंपडी पावन केली । हें महद्भाग्य ॥ ५१ ॥ <br>
दोन दिवस हेंचि माहेर । करावा दीक्षेचा उपसंहार । <br>
मग जाऊं सत्वर । आपले ग्रामीं’ ॥ ५२ ॥ <br>
न्हाऊं माखूं घातले । चोळी कंकण लुगडे दिलें । <br>
सुग्रास जेवूं घातलें । अत्यानंद मानिला ॥ ५३ ॥ <br>
दोन दिवस ठेवोनि । निघाले संगे घेवोनि । <br>
नातेंपुतेंमाजी भगिनी । होती तेथें पोंचविलें ॥ ५४ ॥ <br>
इकडे सकल चिंता करित । होते तयां कळली मात । <br>
ते आनंदें भेटों येत । विचार पुसती मार्गींचा ॥ ५५ ॥ <br>
कैसें साधन कैसें भजन । कैसें करविले अनुष्ठान । <br>
योगदीक्षा किती गहन । सांगतसे सकळांते ॥ ५६ ॥ <br>
भेटले तुकाराम सद्‌गुरु । मागितला म्यां पुत्रवरु । <br>
तेणें कैसा झाला विचारु । आल्हादकारी ॥ ५७ ॥ <br>
कैसें घडे अन्नग्रहण । कैं होई उपोषण । <br>
परि न डळमळे समाधान । सदा आनंदीआनंद ॥ ५८ ॥ <br>
माय कुरवाळोन बोले । कष्टलीस नाजुक बाळे । <br>
दैवीं असे जे लिहिलें । उपाय नसे तयासी ॥ ५९ ॥ <br>
कन्या वदे गे आई । कष्टावांचोनि सुख नाही । <br>
तुम्हीं ऐसा जोडिला जांवई । धन्य भाग्य तुमचें ॥ ६० ॥ <br>
तेणें मज समाधान दिलें । पूर्वसुकृत फळा आले । <br>
धन्य वंदावीं पाउलें । थोरथोरां दुर्लभ’ ॥ ६१ ॥ <br>
ऐसे बहुत बोलोन । करी सकळांचें समाधान । <br>
सदा ध्यायी पतिचरण । रामनाम घेतसे ॥ ६२ ॥ <br>
गीता-रावजींस कळली मात । सून सांगे वृत्तांत । <br>
त्वरित येतील निश्चित । चिंता कांही न करावी ॥ ६३ ॥ <br> 
॥ इति श्रीसद्‌गुरुलीलामृते षष्ठाध्यायांतर्गतः द्वितीयः समासः ॥ <br> 
श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय सहावा <br>समास तिसरा<br></h2>
<hr width="90%"><br>

<div class="shl">
इकडे सद्‌गुरुनिधान । पुनरपि घेती गुरुदर्शन । <br> 
मग करिती तीर्थाटन । नाना देशी ॥ १ ॥ <br>
अयोध्या मथुरा हरिद्वार । हिमाचलीं बदरीकेदार । <br>
जाती काशी विश्वेश्वर । क्षेत्रें पुनीत करावया ॥ २ ॥ <br>
उत्तरतीर्थें सर्व करोनि । कांही वास इंदोर भुवनीं । <br>
शरणागतांसी तारोनी । संप्रदाय वाढविती ॥ ३ ॥ <br>
इंदोर येथें शिष्य फार । सद्गुरूंचे झाले किंकर । <br>
त्यांतील जे सत्त्वागार । नामें सांगूं तयांची ॥ ४ ॥ <br>
भैय्यासाहेब मोडक म्हणोनि । अखंड होते नामस्मरणी । <br>
सद्‌गुरु राहती त्यांचे सदनीं । शुद्धभाव पाहोनियां ॥ ५ ॥ <br>
जिजीबाई नामेंकरोनि । विप्रस्त्री सुज्ञ सद्गुणी । <br>
लगाली श्रीसमर्थ चरणी । देह सार्थक करावया ॥ ६ ॥ <br>
जिजीबाईस तुकारामदर्शन । तैसें भैयांसही जाण । <br>
करविलें स्वयें नेऊन । परमभाविक जाणूनिया ॥ ७ ॥ <br>
रावसाहेब पळशीकर । दिवाण सद्गुणी चतुर । <br>
आणिकही असती शिष्य फार । इंदोरग्रामी ॥ ८ ॥ <br>
इंदोर हर्दा गोंदावली । सद्गुरूंची स्थाने भली । <br>
बहुत दिवस वस्ती केली । परमक्षेत्रें पुण्यभूमी ॥ ९ ॥ <br>
इंदुरी विशेष प्रसिद्ध । आनंदसागर ब्रह्मानंद । <br>
गुरुकृपें झाले सिद्ध । सर्वाधिकारी ॥ १० ॥ <br>
तयां उपदेश त्या ग्रामी । म्हणोनि विशेष पुण्यभूमी । <br>
वरचेवरी सद्‌गुरुस्वामी । वास करिती त्या ठायीं ॥ ११ ॥ <br>
कांही काळ करोनि वास । सद्‌गुरु निघाले दक्षिणेस । <br>
मार्गीं देती बहुतांस । उपदेश परमपावन ॥ १२ ॥ <br>
बहुत लोक दर्शना येती । बहुतांच्या कामना पुरविती । <br>
नाना चमत्कार घडती । आश्चर्य वाटे सकळांसी ॥ १३ ॥ <br>
कोणी दोघे कालिकाउपासक । होते परममांत्रिक । <br>
जारणमारण-उच्चाटणादिक । विद्येमाजीं अति कुशल ॥ १४ ॥ <br>
त्यांनी श्रीगुरु देखिले । नाना चमत्कार करिती भले । <br>
म्हणती आपणांहून आगळें । सामर्थ्य दिसतें यांजपाशी ॥ १५ ॥ <br>
तरी एवढी विद्या शिकावी । म्हणजे वाढेल पदवी । <br>
काय युक्ति योजावी । विद्याधन मिळवावया ॥ १६ ॥ <br>
आसुरें विद्येमाजी प्रवीण । लेखिती आपणांसारिखे जन । <br>
बहुत प्रकारें विनवोन । म्हणती मंत्र संगावा ॥ १७ ॥ <br>
सद्‌गुरु वदती तयांसी । भक्ताभिमानी वैकुंठवासी । <br>
तोचि घडविता कार्यासी । आम्ही असों निमित्तमात्र ॥ १८ ॥ <br>
नाहीं पंचाक्षरी मंत्र । वेताळ नवचंडी-यंत्र । <br>
सर्व हालवित सूत्र । प्रभु एक रामराय ॥ १९ ॥ <br>
आम्ही तयांचे किंकर । सदा गातो रघुवीर । <br>
न जाणो मंत्र शाबर । सत्य सत्य जाणावें ॥ २० ॥ <br>
तें न मानवे तयांसी । म्हणती हो चोरितसे आम्हांपाशीं । <br>
बंधन करूं नागपाशीं । म्हणजे वळती येईल ॥ २१ ॥ <br>
ऐसे चिंतिती अंतरी । फिरती सद्‌गुरुबरोबरी । <br>
गांठोनि एका डोंगरी । नागपाश टाकिला ॥ २२ ॥ <br>
तत्काळ नाग निर्माण झाले । सर्वांगासी बंधन केलें । <br>
सद्‌गुरु हांसते तये वेळे । कैसी तृष्णा विद्येची ॥ २३ ॥ <br>
उभयतां वदती तयांसी । आम्हां मंत्र सांगावा निश्चयेसी । <br>
तरीच सोडूं या पाशीं । ना तरी घात घडेल ॥ २४ ॥ <br>
गुरु म्हणती आम्ही रामभक्त । आमचा न होय घात । <br>
तुमचा मंत्र जाईल व्यर्थ । सर्प मृत झालिया ॥ २५ ॥ <br>
तामसीविद्येपासोनि । तुम्ही करितसां नरकाची जोडणी । <br>
यमयातनेची जाचणी । भोगितां सर्व आठवेल ॥ २६ ॥ <br>
दो दिवसांचे सुखासाठी । पापें सांठवितां कोटी । <br>
अजुनी अनुताप घ्या पोटीं । म्हणजे सुख पावाल ॥ २७ ॥ <br>
सुख व्हावे शाश्वत । ऐसें करा कांही हित । <br>
ना तरी बुडाल समस्त । नरककुंडामाझारीं ॥ २८ ॥ <br>
साधका सिद्धी नाडती । तुम्हांसी चेटकें बुडविती । <br>
न जाणतां आपुली गति । दुजियासी काय देतां ॥ २९ ॥ <br>
बोध करिती बहुतांपरी । न मानिती ते आसुरी । <br>
म्हणती करितो फसवेगिती । पाश सोडायाकारणें ॥ ३० ॥ <br>
तीन दिवस वाट पाहिली । मग 'रघुवीर समर्थ' गर्जना केली । <br>
डोंगराखाली उडी घेतली । नाग झाले छिन्नभिन्न ॥ ३१ ॥ <br>
देखोनि ऐसा चमत्कार । उभयतां वाटला विस्मय थोर । <br>
सामर्थ्य असतांही धुरंधर । तीन रात्री साहिल्या ॥ ३२ ॥ <br>
जाईल आमुचें मंत्रबल । म्हणोनि सोशित हाल । <br>
तोडिले दुर्भेद्य व्याल । मानवी बल नव्हे हें ॥ ३३ ॥ <br>
आधीं बहुत बोध झाला । वरी साक्षात्कार घडला । <br>
उभयतां अनुताप उपजला । धांवोनि चरण धरियेले ॥ ३४ ॥ <br>
अनंत अपराधी मंदमती । बहुत भोगिल्या आपत्ती । <br>
कृपासागर गुरुमूर्ति । क्षमा दीनांसी करावी ॥ ३५ ॥ <br>
म्हणोनि लागती चरणी । कृपा भाकित करुणावाणी । <br>
सोडवा या भवांतुनी । परमपावन गुरुराया ॥ ३६ ॥ <br>
सद्‌गुरु दयाघन वर्षले । मुमुक्षुचातकां शांतविले । <br>
अनुग्रह देवोन लाविले । रामभक्तीसी ॥ ३७ ॥ <br>
दोघे सेवा करिती गहन । एका निरोप देती जाण । <br>
सच्चिदानंद नामेंकरून । फिरती गुरुसन्निध ॥ ३८ ॥ <br>
अतिकठिण सेवा करी । नामें झिजवी वैखरी । <br>
तुर्याअवस्थेतें वरी । सच्चिदानंद ॥ ३९ ॥ <br>
येथेंचि सिद्धि नाडिती । साधका फशीं पाडिती । <br>
याची अपूर्व कथा धरावी चित्ती । श्रोते साधन सुज्ञ हो ॥ ४० ॥ <br>
सद्‌गुरु रामेश्वरा चालिले । आगगाडीस्थानासमीप आले । <br>
अवकाश जाणोनि बैसले । धर्मशाळेमाझारी ॥ ४१ ॥ <br>
</div>

<div class="shl">
कांही काळ लोटल्यावरी । गाडी आली अड्ड्यावरी । <br>
श्रीगुरु पोंचती तंववरी । गाडी चालूं जाहली ॥ ४२ ॥ <br>
सच्चिदानंद हें अवलोकून । म्हणे श्रीगुरुवांचोन । <br>
कोठें धांवतेस 'कूं' करोन । स्थिर रहा ॥ ४३ ॥ <br>
त्याचे तपसिद्धीचेनि बळे । गाडी पुढें न चाले । <br>
उपाय करोनि थकले । गाडी चालक ॥ ४४ ॥ <br>
सद्‌गुरु मनीं जाणती । बळेंचि विलंब लाविती । <br>
पाहोन शिष्याची कृति । बोलते झाले ॥ ४५ ॥ <br>
'साधोनिया साधनासी । सिद्धिउपभोग इच्छिसी । <br>
ही काय आठवली तुजसी । तमोबुद्धि पूर्वींची ॥ ४६ ॥ <br>
आम्हां गोसावियांप्रति । जाण्याची काय गडबळ होती । <br>
उदयीक जाऊं पुढती । तुवां हें काय केलें ॥ ४७ ॥ <br>
कलि वाढला दुर्धर । काम्यकर्मीं सकल वर । <br>
भलताच होईल जोजार । साधनीं व्यत्यय येईल ॥ ४८ ॥ <br>
आम्हां सत्वर जाणे असे । तरी काय विलंब असे । <br>
नेत्र मिटावे स्वल्पसे । मग पहा चमत्कृति' ॥ ४९ ॥ <br>
क्षण एक नेत्र मिटले । शिष्यासह गुप्त झाले । <br>
उघडोन बा पाहीं । डोळे । रामेश्वरा नमन करी ॥ ५० ॥ <br>
सिद्धिची तों ऐसीं स्थिति । परि साधकां ने अधोगती । <br>
अद्याप न जाय आसक्ति । मुख न दावी द्वादशाब्दें' ॥ ५१ ॥ <br>
बोलोनि ऐसें तयासी । गुप्त झाले सत्वरेंसी । <br>
प्रकटले इंदुरीं ज्ञानराशी । सद्‌गुरुनाथ एकले ॥ ५२ ॥ <br>
कांही काल इंदुरीं राहिले । इकडे रावजी निवर्तले । <br>
श्रीगुरूंनी मुंडन केले । लोक आश्चर्य करिताती ॥ ५३ ॥ <br>
सांगते झाले लोकांसी । आज वडील वैकुंठवासी । <br>
तिकडे गोंदावलीची स्थिति कैसी । झाली पहा ॥ ५४ ॥ <br>
गीताईस दुःख झाले । सत्त्वगुणी रावजी गेले । <br>
अण्णा बाळ उघडे पडले । कनिष्ठ बंधु सद्गुरूंचे ॥ ५५ ॥ <br>
ज्येष्ठ सुतावांचोनि कांही । उत्तरक्रिया होणें नाही । <br>
ऐसा अभिप्राय सर्वही । विप्रीं काढिला मंथुनी ॥ ५६ ॥ <br>
सद्गुरूंचा शोध करिती । आल्यागेल्या विचार पुसती । <br>
कांही कळेना निश्चितीं । चिंता करिती अनिवार ॥ ५७ ॥ <br>
तंव अकस्मात् दशमदिनीं । तेथें आली गुरुजननी । <br>
मुंडन केले पाहोनि । आश्चर्य करिती लोक सर्व ॥ ५८ ॥ <br>
यथासांग क्रिया केली । सवेंचि स्वारी निघोनि गेली । <br>
सकळां हळहळ वाटली । धांवा करिती गुरूंचा ॥ ५९ ॥ <br>
पुनः प्रकटती इंदुरांत । सद्‌गुरु गोसावी वेष सोडीत । <br>
राजयोग धरिती परिधान करित । कौपीन कफनी फरगूल ॥ ६० ॥ <br>
गणेश टोपी शिरीं घालिती । पायीं खडावा वागविती । <br>
कुबडी स्मरणी झोळी घेती । कार्याकारण ॥ ६१ ॥ <br>
उंची वस्त्रें जरतारी । द्वादश शरीरीं । <br>
केशर अक्षंत शोभे शिरीं । वैष्णवी त्रिपुंड्र ॥ ६२ ॥ <br>
एकांतवास सोडिला । शिष्यसमुदाय असंख्य झाला । <br>
घेती घेवविती नामाला । श्रीरामप्रभूच्या ॥ ६३ ॥ <br>
बहुत जन दर्शना येती । अनुग्रह घेतां सुखी होती । <br>
नित्य उठती भोजनपंक्ति । समाराधना गुरुगृहीं ॥ ६४ ॥ <br>
दर्शनमात्रें आनंदवी । नानासंकटी सोडवीं । <br>
भाविक नास्तिक कामिक लावी । रामभजनीं सकळांसी ॥ ६५ ॥ <br>
शास्त्री वैदिक वेदांती । कर्मठ शाक्त सिद्धांती । <br>
सकलांचे समाधान करिती । श्रेष्ठत्व दाविती नामाचें ॥ ६६ ॥ <br>
नाम सकळाचें सार । नाम सकला आधार । <br>
कलियुगी भवपार । एक नामचि पाववी ॥ ६७ ॥ <br>
ऐसा करूनि उपदेश । प्रचीत दाविती जनांस । <br>
हरिहाट केला कालिकतास । संतसमुदाय मेळवुनि ॥ ६८ ॥ <br>
सकलां रामरुप पाहती । नरनारी सेवा करिती । <br>
मायबापाहूनि प्रीति । सद्‌गुरुवरी सकलांची ॥ ६९ ॥ <br>
सद्‌गुरु आमुचा आप्तसखा । सद्‌गुरु आमुचा पाठिराखा । <br>
सद्‌गुरु चैतन्यचि देखा । सूत्रें हालवी सकलांची ॥ ७० ॥ <br>
सद्‌गुरु सन्निध असतां कळिकाळा हाणूं लाथा । <br>
ऐसें सकलांचे चित्ता । वाटतसे भावबळें ॥ ७१ ॥ <br>
वैभव नृपाहून थोर । 'महाराज' ऐसें वदती नर । <br>
गोंदावलें गांवकामगार । गोंदवलेकर कोणी म्हणे ॥ ७२ ॥ <br>
सामर्थ्य पाहतां अद्भुत । यास्तव म्हणती समर्थ । <br>
भक्ति-ज्ञान-वैराग्ययुक्त । सत्पुरुष कोणी म्हणे ॥ ७३ ॥ <br>
सद्वस्तु सच्छिष्या दाविती । तेणें सद्‌गुरु कोणी म्हणती । <br>
गणूबुवा गोंदावलीप्रति । बोलती बालमित्र ॥ ७४ ॥ <br>
गुरुदत्त ब्रह्मचैतन्य । नाम असे परम मान्य । <br>
चैतन्यब्रह्मीं अनन्य । एकरूप जाहले ॥ ७५ ॥ <br>
गोंदवलेकर महाराज ऐसें । नाम प्रसिद्ध विशेषें । <br>
सकल सिद्धांमाजी विलसे । सद्‌गुरु शिरोमणीं ॥ ७६ ॥ <br>
चहूं देशी ख्याती झाली । महान् साधु गुरुमाऊली । <br>
नाना संकटीं पावलीं । बहुतांसी ॥ ७७ ॥ <br>
शिष्यशाखा बहु झाली । अनेक साधनी लाविली । <br>
उपदेश वचनीं निवविलीं । अंतरें कित्येकांचीं ॥ ७८ ॥ <br>
कोणी वाद करावया येती । कोणी छिद्रेंचि शोधिती । <br>
कोणी परिक्षां करूं धांवती । सत्य कीं मिथ्या ॥ ७९ ॥ <br>
ज्ञान पाहोनि धरिती मौन । वृत्ति पाहोन होती लीन । <br>
तेज पाहून म्हणती शरण । नास्तिक आणि विकल्पी ॥ ८० ॥ <br>
नित्य भजन अन्नदान । नित्य अध्यात्मविवरण । <br>
नित्य उत्साह आनंदघन । सद्‌गुरुसन्निध ॥ ८१ ॥ <br>
सकलां मुखीं रामनाम । हातीं स्मरणीं संख्या नेम । <br>
सकलांचें सारिखें प्रेम । श्रीचरणीं ॥ ८२ ॥ <br> 
॥ इति श्रीसद्‌गुरुलीलामृते षष्ठाध्यायांतर्गतः तृतीयः समासः ॥ <br> 
श्रीसद्‌गुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय सहावा <br>समास चवथा<br></h2>
<hr width="90%"><br>

<div class="shl">
इंदूरी महत्त्व वाढले । गोंदावल्यासी वर्तमान कळले । <br> 
दादोबा आणि गोपाळ निघाले । स्नेहसंबंधी श्रींचे ॥ १ ॥ <br>
समजुतीने आणावयाकारणे । दोघांसी केलें पाठवणें । <br>
इंदूरी दोघे पाहुणे । आले शोध करित ॥ २ ॥ <br>
चरणीं लोटांगण घालिती । गोंदावलीची वार्ता सांगती । <br>
बहुत दिवस आपणाप्रति । जावोनियां जाहले ॥ ३ ॥ <br>
काकू शोक करिते फार । उघडे पडलें घरदार । <br>
तुम्हांसी आणावया सत्वर । आम्हां उभयतांसी दहाडिलें ॥ ४ ॥ <br>
सकलही चिंता करिती । तुम्ही चला शीघ्रगती । <br>
नानापरीनें सांगती । ज्ञानियासी उभयतां ॥ ५ ॥ <br>
बरें म्हणोनि कुरवाळिले । जाऊं म्हणोनि राहविलें । <br>
स्थिति पाहून चकित झाले । राजयोग साजिरा ॥ ६ ॥ <br>
उषःकाली भूपाळ्या म्हणती । मंजुळस्वरें कांकड आरती । <br>
प्रभात होतां पूजा करिती । चरणतीर्थ प्राशन ॥ ७ ॥ <br>
भाळीं शोभे केशरी टिळा । कंठीं घालिती पुष्पमाळा । <br>
मस्तकीं वाहती तुळसीदळा । भक्त अनेक ॥ ८ ॥ <br>
नानापरींचे नैवेद्य । देवोनि धरिती श्रीगुरुपद । <br>
सर्वांस वांटिती प्रसाद । सद्‌गुरु स्वहस्तें ॥ ९ ॥ <br>
नित्य समाराधना होती । बहुपरींची पक्वान्नें करिती । <br>
किती खाती जेवती । गणती नाही ॥ १० ॥ <br>
रोगग्रस्त पिशाचग्रस्त । आपत्तीनें जाहले व्यस्त । <br>
विनवणी करिती समस्त । उद्धरी आम्हां दयाळा ॥ ११ ॥ <br>
कोणी दारिद्र्यें त्रस्त झाले । कोणी व्यंगत्व पावले । <br>
निपुत्रिकही तेथें आले । पुत्रवांछा धरोनि ॥ १२ ॥ <br>
आशा मूळ प्रकृती । कामना अनंत उठती । <br>
कोणी करावी गणती । आर्त तितुके धांवले ॥ १३ ॥ <br>
तैसेचि बद्ध मुमुक्षु । साधक आणि जिज्ञासु । <br>
धांवती सेवाया रसु । गुरुवाक्यबोध ॥ १४ ॥ <br>
ऐसिया गर्दीत गवसले । कार्या आलेले विसरले । <br>
बहुतां दिवशीं स्मरण झालें । उभयतांसी गोंदवलीचें ॥ १५ ॥ <br>
पुनः प्रार्थना करिती । सत्वर चला हो म्हणती । <br>
महाराज अनुमोदन देती । कठिण वाटे सकळांसी ॥ १६ ॥ <br>
बेत ठरविला जाण्याचा । निरोप घेती सकळांचा । <br>
नयनीं पूर अश्रूंचा । लोटतसे भक्तांचिया ॥ १७ ॥ <br>
पुनरपि येऊं परतोन । ऐसें देती आश्वासन । <br>
निघते झाले तेथून । गोंदावलीसी पातले ॥ १८ ॥ <br>
आनंद झाला सर्वांसी । भेटले लहान थोरांसी । <br>
महाराज आले ग्रामासी । गांवोगांवी वार्ता गेली ॥ १९ ॥ <br>
भक्तमंडळी धांवली । यात्रा भरली गोंदावली । <br>
नामनौबत दुमदुमली । भक्तिप्रेम स्फुरतसे ॥ २० ॥ <br>
खातवळी पाठविला दूत । भार्या आणविली त्वरित । <br>
संसारी राहोनि वर्तत । अलिप्तपणें विदेही ॥ २१ ॥ <br>
घरची व्यवस्था लागली । माता बोधें शांतविली । <br>
अण्णांनी देहयात्रा संपविली । सद्‌गुरुसन्निध ॥ २२ ॥ <br>
मुक्ताबाई बहीण सती । खातवळी दिली होती । <br>
तीही गेली स्वर्गाप्रति । अल्पवयामाझारी ॥ २३ ॥ <br>
सरस्वती माय गरोदर राहिली । ओट्या भोजनें चालली । <br>
सद्‌गुरु म्हणती काय भुली । पडली या लोकांसी ॥ २४ ॥ <br>
नऊ मास पूर्ण झाले । पुत्ररत्न जन्मास आले । <br>
परि बारसें नाही करूं दिले । अल्पायुषी जाणोनि ॥ २५ ॥ <br>
एक संवत्सराआंत । पुत्र झाला असे मृत । <br>
तदुपरि मायहि जात । पुत्रासी भेटाया ॥ २६ ॥ <br>
असो स्नुषा निवर्तली । गीता माउली दुःखी झाली । <br>
सद्गुरूंनी माया त्यजिली । वृत्तिशून्य होवोनि ॥ २७ ॥ <br>
ऐसा काही काळ निघोन गेला । गीताबाईनें आग्रह धरिला । <br>
दुजा विवाह पाहिजे केला । पुरवी आस येवढी ॥ २८ ॥ <br>
हो ना करिता रुकार । देते झाले गुरुवर । <br>
स्वयें शोधून सुंदर । आणीन मी नोवरी ॥ २९ ॥ <br>
आश्वासुनी मातेसी । गेले आटपाडी महालासी । <br>
वधु शोधिली सुंदरसी । दोनीं नेत्रीं आंधळी ॥ ३० ॥ <br>
बहुत कन्या दाविती । परि सर्वही नाकारिती । <br>
सखारामपंतांची करिती । सुलक्षणी कन्या पसंत ॥ ३१ ॥ <br>
देशपांडे उपनाम ब्राह्मण । चिंता करी रात्रंदिन । <br>
कन्या असे नेत्रहीन । वर कैंचा मिळेल ॥ ३२ ॥ <br>
तंव महाराज अवचित । आळशावरी गंगा लोटत । <br>
तैसे पावले तेथ । पूर्वपुण्य वधूचें ॥ ३३ ॥ <br>
पाहोनि हस्तरेषा । जोडा जमला म्हणती खासा । <br>
परि मी गोसावी ऐसा । विचार करूनि पाहावें ॥ ३४ ॥ <br>
शिळें खावोनि उदर भरणें । त्यासी वाढिली पक्वान्नें । <br>
तैसें जाणोनि पितयानें । तिथिनिश्चय ठरविला ॥ ३५ ॥ <br>
आटपाडीस झाले लग्न । भार्येसह गोंदावलीस जाण । <br>
येवोनि वंदिले चरण । माउलीचे उभयतां ॥ ३६ ॥ <br>
मायगृहीं यमुना म्हणती । सासरीं जाहली सरस्वती । <br>
आईसाहेब सकळ वदती । शिष्यवर्ग ॥ ३७ ॥ <br>
पुनरपि गृहस्थाश्रम । धरिला जो दे आराम । <br>
तीन्ही आश्रमां परम । साह्यकारी ॥ ३८ ॥ <br>
ऐसे गेले कांही दिवस । उपासना वाढली विशेष । <br>
गृहीं बांधावें मंदिरास । योजिलें मनीं ॥ ३९ ॥ <br>
तडवळें येथील कुळकर्णीं । त्यांनी राममूर्ति कोदंडपाणी । <br>
लक्ष्मणा सीता ऐशा तिन्ही । आणविल्या होत्या ॥ ४० ॥ <br>
राममंदिर बांधावयाला । पैसा बहुत जमविला । <br>
परि सर्वही खर्चिला । वाडा बांधविला सुरेख ॥ ४१ ॥ <br>
तेणें ईश्वरी क्षोभ होय । गृह दग्ध होवोनि जाय । <br>
परि मूर्तीसी न घडे अपाय । अघटित करणी देवाची ॥ ४२ ॥ <br>
ठेविल्या होत्या गृहांत । तयासी कळली मात । <br>
गोंदावलेकर भगवद्भक्त । गृहीं मंदिर योजिताती ॥ ४३ ॥ <br>
</div>

<div class="shl">
तयाने आणोन दिधल्या । म्हणे या सार्थकीं लागल्या । <br>
गुरुगृही कैशा शोभल्या । मूर्ति नव्हे प्रत्यक्ष रूप ॥ ४४ ॥ <br>
भक्ताधीन पुरुषोत्तम । भक्तहृदयी आत्माराम । <br>
भक्तगृहीं शोभतो परम । दर्शनें श्रमपरिहार ॥ ४५ ॥ <br>
कुंभार सरवीर कामगार । परम कुशल चतुर । <br>
तयाकरवीं श्रींचे मंदिर । शके अठराशें तेरांत बांधिले ॥ ४६ ॥ <br>
म्हसवडकर बापूसाहेब माने । श्रीमंत असोन सत्त्वगुणें । <br>
युक्त होते तयांनी । केली मेघडंबरी ॥ ४७ ॥ <br>
तैसेंचि बांधिले सिंहासन । कुसरी आणि शोभायमान । <br>
वरी बैसविले ठाण । रामसीता लक्ष्मणा ॥ ४८ ॥ <br>
स्थापनोत्साह अपूर्व झाला । वैदिकसमुदाय जमविला । <br>
रामचरणां भेटी आला । महानद्यांसह सागर ॥ ४९ ॥ <br>
अन्नपूर्णा जाहली उदार । केला गांवभंडार । <br>
भक्ताधीन परमेश्वर । मग काय उणें ॥ ५० ॥ <br>
प्रत्यक्ष ठाकला श्रीराम । जेथें अनंत पावले विश्राम । <br>
पावती, पावतील, परम- । भाग्यें घडे दर्शन ॥ ५१ ॥ <br>
जेथे वसे नाम सतत । वाटे सजीव बोलत । <br>
समोर उभा हनुमंत । हस्तद्वय जोडोनी ॥ ५२ ॥ <br>
देव भक्त आणि नाम । अपूर्व त्रिवेणीसंगम । <br>
पीडित पावती आराम । ध्यान दर्शन केलिया ॥ ५३ ॥ <br>
ध्यान सतेज गंभीर । हास्यमुद्रा, चापशर । <br>
शोभतसे हस्तकीं , साक्षात्कार । नित्य घडती ॥ ५४ ॥ <br>
एकदां ऐसा प्रकार घडला । महाराज करितां भजनाला । <br>
करीं रामप्रसाद आला । गुलाबकुसुमें ॥ ५५ ॥ <br>
पुढें महाराज काशीस निघाले । तेव्हां रामनयनीं अश्रु आले । <br>
सत्वर येऊं म्हणतां राहिले । जन समस्त पाहती ॥ ५६ ॥ <br>
साक्षात् उभे अयोध्यावासी । निश्चयें वाटे सर्वांसी । <br>
ऐसेपरी मंदिरासी । स्थापना केली गृहामाजीं ॥ ५७ ॥ <br>
एके दिवशी गीता माउली । गणपतीसी बोलूं लागली । <br>
एक इच्छा असे राहिली । महायात्रेची ॥ ५८ ॥ <br>
स्नान घडावें भागीरथीचें । दर्शन श्रीविश्वेश्वराचें । <br>
सार्थक होईल देहाचें । ऐसें करी सत्वर ॥ ५९ ॥ <br>
पुरविण्या मातेची आस । निघाले काशीयात्रेस । <br>
भार्या धाडिली माहेरास । पुढें जाऊं म्हणोनिया ॥ ६० ॥ <br>
सदनावरी तुळसीपत्र ठेविलें । विप्रांकरवीं लुटविलें । <br>
लोभमूळ संसारजाळें । तोडिले मायेचें ॥ ६१ ॥ <br>
दहा वेळां काशी केली । म्हणता पायवाट पडली । <br>
संगें मंडळी निघाली । शेंपन्नास ॥ ६२ ॥ <br>
काशीस गेले आजवरी । परि एकले पादचरी । <br>
तैसे नव्हे या अवसरीं । विश्वकुटुंबी जाहले ॥ ६३ ॥ <br>
प्रयागीं गंगाभेट केली । वेणीमाधवाचरणीं घातली । <br>
तीर्थश्राद्धें सकल केलीं । अक्षयवट दाविला ॥ ६४ ॥ <br>
दाविला त्रिवेणीसंगम , दुर्ग त्रिकोणी दुर्गम । <br>
करविला दानधर्म । माउलीहस्तें ॥ ६५ ॥ <br>
त्रिरात्र करोनि वसति । निघाले श्री काशीप्रति । <br>
जेथें नांदे उमापति । भूकैलास प्रत्यक्ष ॥ ६६ ॥ <br>
लिंगमय दिसे काशी । दर्शनें जी अघ नाशी । <br>
ती दाविली मातेसी । गंगा आणि मनकर्णिका ॥ ६७ ॥ <br>
धुंडिराज दंडपाणी । अष्टभैरव दावोनी । <br>
मग विश्वेश्वर भवानी । करविलें दर्शन । ॥ ६८ ॥ <br>
दानधर्म बहुत केला । करिती तीर्थश्राद्धाला । <br>
विप्रसमुदाय तोषविला । षड्रस अन्नें अर्पोनि ॥ ६९ ॥ <br>
पंचक्रोशी अरुणा अशी । दाविली श्रीव्यासकाशी । <br>
मनीषा पुरवोनि ऐशी । गयाक्षेत्रीं निघाले ॥ ७० ॥ <br>
विष्णुपदीं अर्पिला पिंड । जो चुकवी यमदंड । <br>
धर्म करूनि उदंड । पंड्यांची हांव शमविली ॥ ७१ ॥ <br>
बेचाळीस कुळें उद्धरिली । अन्य अनंत तारिलीं । <br>
परि लौकिक करणी केली । गुरुमाउलीनें ॥ ७२ ॥ <br>
मार्गीं बहु जन अनुग्रह घेती । दर्शनें समाधान पावती । <br>
बोलका देव प्रत्यक्ष म्हणती । पावला आम्हां ॥ ७३ ॥ <br>
धर्मकेंद्र काशीपुर । तेथें नामाचा केला गजर । <br>
शास्त्री पंडित विद्वान थोर । रामभजनीं लाविले ॥ ७४ ॥ <br>
जेथें कर्मठ ब्राह्मण । भक्तिपंथा करिती छळण । <br>
तयांसी प्राकृत नामस्मरण । करावया लाविले ॥ ७५ ॥ <br>
काशीनिवासी विद्वान थोर । बाबूभट नामें द्विजवर । <br>
सद्गुरूंचे झाले किंकर । वास करिती श्रींजवळी ॥ ७६ ॥ <br>
कलियुगीं नामचि सार । दावोनि तारिले अपार । <br>
धन्य कुळ धन्य संसार । जे गुरुवचनी विश्वसले ॥ ७७ ॥ <br>
असो करोनि त्रिस्थळी । अयोध्ये आले भक्तबळी । <br>
मातृआज्ञा प्रतिपाळी । ऐसा विरळा ॥ ७८ ॥ <br>
अयोध्यें गीता माउली । अकस्मात् विकृति पावली । <br>
देहयात्रा संपविली । पुण्यक्षेत्रीं ॥ ७९ ॥ <br>
दशदानें सुवर्णदानें । सवत्स दुभती गोप्रदानें । <br>
विहित तितुकीं दिधलीं दानें । सच्छील द्विजांसी ॥ ८० ॥ <br>
नामोत्साह करविला । अन्न वांटले गरिबांला । <br>
अंतकाळ सांग केला । माउलीचा ॥ ८१ ॥ <br>
समुदाय पाठविला ग्रामाप्रति । नैमिष्यारण्यीं स्वयें जाती । <br>
पुनरपि एकदां अयोध्येप्रति । स्वारी आली यात्रेसी ॥ ८२ ॥ <br>
दहिवडीकर जानकीबाई । विनोदें वदती तिजसी पाही । <br>
सोबतीस तुम्ही राहतां काई । माउलीचे आमुच्या ॥ ८३ ॥ <br>
पुण्यक्षेत्र शरयूतीर । वरी सन्निध सद्‌गुरुवर । <br>
जाणोन देत प्रत्युत्तर । हो जी, हो जी, म्हणोनि ॥ ८४ ॥ <br>
निमित्तमात्र आला ज्वर । ठेविलें तिनें कलेवर । <br>
मुक्तिदाता सद्‌गुरुवर । सुसंधि साधिली ॥ ८५ ॥ <br>
तिजसीही तिलांजली । सद्गुरूंनी स्वये दिली । <br>
अनंत सुकृतें फळा आलीं । धन्य जाहली उभयलोकीं ॥ ८६ ॥ <br>
॥ इति श्रीसद्‌गुरुलीलामृते षष्ठाध्यायांतर्गतः चतुर्थः समासः ॥ <br> 
॥श्रीसदगुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय सहावा <br>समास पाचवा<br></h2>
<hr width="90%"><br>

<div class="shl">
नमन करूं सीतापती । कोदंडधारी श्याममूर्ती । <br> 
कमलनयन दिव्यकांती । महामेरू सत्त्वाचा ॥ १ ॥ <br>
विश्वामित्रा साह्य केलें । असुर सर्व संहारिले । <br>
चरणस्पर्शें पावन केलें । अहिल्यासतीसी ॥ २ ॥ <br>
साष्टांगेंसी प्रणिपात । करूं सद्भावनायुक्त । <br>
गुरुलीला अगम्य बहुत । दासामुखीं वदवावी ॥ ३ ॥ <br>
सद्‌गुरु गेले नैमिषवनीं । राहिले एकांत साधूनि । <br>
उद्धरावया अज्ञानी । पुन्हां इंदुरीं पावले ॥ ४ ॥ <br>
सकळांसी श्रुत झाले । गुरुमहाराज येथें आले । <br>
आनंदोर्मीनें धांवले । गुरुदर्शनाकारणें ॥ ५ । । <br>
पंचक्रोशी दशक्रोशी । लोक येती दर्शनासी । <br>
आनंदीआनंद सर्वांसी । होता झाला ॥ ६ ॥ <br>
तेथोन आले हर्द्याप्रति । जेथें सुज्ञ विप्र वसती । <br>
तेथेंही उपासना वाढविती । अनुग्रहप्रसाद देवोनि ॥ ७ ॥ <br>
काशीनाथ भैय्या सावकार । तयांकरवीं बांधविलें मंदिर । <br>
पट्टाभिषिक्त राम सुंदर । स्थापना केली श्रीगुरूंनी ॥ ८ ॥ <br>
पूजा नैवेद्य दीप जाण । आल्या अतिथा अन्नदान । <br>
व्हावया शेती करोन । दिधली असे समर्थें ॥ ९ ॥ <br>
महादेवभट्ट इंदोरकर । पुजारी नेमिला सत्त्वस्थ फार । <br>
बहुत दिवस गुरुवर । सकुटुंब तेथें राहती ॥ १० ॥ <br>
उपरि गोंदवलीस आले । अपरिमित भक्त झाले । <br>
रामनाम जप चाले । चहूंकडे सारिखा ॥ ११ ॥ <br>
एक कोट तीन कोट । कोणी करिती तेरा कोट । <br>
पापाची बुडविली मोट । पापकर्मीं कलियुगीं ॥ १२ ॥ <br>
कोणी बद्धाचे साधक झाले । कोणी सिद्धपदवी पावले । <br>
कोणी वैराग्यातें धरिले । शीळेमाजीं सद्गुरूंचे १३ ॥ <br>
चित्तशुद्धि पावले झणीं । झाले दीक्षेचे अधिकारी कोणी । <br>
कोणी सद्‌गुरुरूप होवोनि । सर्वाधिकारी जाहले ॥ १४ ॥ <br>
कोणा चिंतामणि गवसोन । आळसे दारिद्र्य भोगिती जाण । <br>
ऐसे अभागी किती जन । होवोनि गेले ॥ १५ ॥ <br>
नित्य उत्साह गुरुगृहीं । आनंदासी सीमा नाही । <br>
धनिक गरीब सर्वही । नांदती एके ठायीं ॥ १६ ॥ <br>
विद्वान आणि अज्ञानी । पुरुष आणि मायबहिणी । <br>
नांदती सद्‌गुरुसदनीं । मत्सररहित नीतीनें ॥ १७ ॥ <br>
सुधारणा पुराण मतवादी । सात्विक राजस तमोबुद्धि । <br>
आळशी दक्ष वाग्भेदी । एके छत्रीं वावरती ॥ १८ ॥ <br>
व्याघ्रा आणि अजापुत्रा । दरवेशी बांधी एकसूत्रा । <br>
तेवीं सद्‌गुरुतपस्तेजछत्रा- । खालीं निर्वैर नांदती ॥ १९ ॥ <br>
सकळांचें ध्येय एक । सकळां साधनही एक । <br>
गुरुकृपा मजवरी अधिक । वाटतसे प्रत्येका ॥ २० ॥ <br>
बाल तरुण आणि वृद्ध । सकलां सारिखा संवाद । <br>
रोगासारिखें औषध । वैद्य जैसें देतसे ॥ २१ ॥ <br>
शक्ति पाहोन सेवा सांगती । कामिकांच्या कामना पुरविती । <br>
आशासूत्रासी वळविती । भक्तिमार्गें हळूं हळूं ॥ २२ ॥ <br>
जाणोनि सकळांचे अंतर । तेचि देती प्रत्युत्तर । <br>
खूण पटतां साक्षात्कार । समाधान होतसे ॥ २३ ॥ <br>
कोट्यावधि शिष्य झाले । सकलांतरी गुरु खेळे । <br>
साधनी अडले भुलले । त्यांसी लाविती मार्गासी ॥ २४ ॥ <br>
कोणा प्रत्यक्ष सांगत । कोणा होय दृष्टांत । <br>
दुजें रूप धरोनि हेत । पुरविती कोणाचा ॥ २५ ॥ <br>
ज्यानें संकटीं करुणा भाकिली । तेथें सत्वर धांव घाली । <br>
ऐसी सद्‌गुरुमाउली । संकटकालीं पावतसे ॥ २६ ॥ <br>
उदय होतां गभस्ती । साधन बिंबें प्रकाशती । <br>
तैसी ही गुरुमूर्ती । सर्वां घटीं वास करी ॥ २७ ॥ <br>
सद्‌गुरुकृपाप्रकाशें । साधन होई उल्हासें । <br>
न पडती संसृतीचे फांसे । तयावरी ॥ २८ ॥ <br>
शुद्ध भाव जयापाशी । तया अनुभवाच्या राशी । <br>
देशीं असो वा विदेशीं । सदा सन्निध महाराज ॥ २९ ॥ <br>
शिष्य जरी झोंपी जाये । तरी सद्‌गुरु उभा आहे । <br>
जाणोनि अपाय उपाय । साह्य करी सर्वदा ।। ३० ॥ <br>
जैसी होय चित्तशुद्धी । तैसी क्रिया साधनविधी । <br>
लावोनिया भवनदी । तारोनि नेती गुरुराव ॥ ३१ ॥ <br>
कोणा घाली कौपीन । कोणा कफनी टोपी पूर्ण । <br>
कोणा धरविती मौन । कांही कालपर्यंत ॥ ३२ ॥ <br>
कोणा सांगती गुरुसेवा । कोणा म्हणती देव पुजावा । <br>
कोणा एकांत सेवावा । ऐसी आज्ञा होतसे ॥ ३३ ॥ <br>
ब्रह्मचर्य कोणा सांगती । कित्येकांची लग्नें करिती । <br>
कोणाच्या जटा वाढविती । कोणाचें करविती मुंडण ॥ ३४ ॥ <br>
कोणा करविती सन्निध वास । कित्येकांसी दूर देश । <br>
गृहीं बैसोन जपास । कित्येकांस करविती ॥ ३५ ॥ <br>
कोणा देउनिया दीक्षा । मागविती नित्य भिक्षा । <br>
’ॐ भवति’ या पक्षा । रक्षण करविती ॥ ३६ ॥ <br>
कोणा करवी देवालय । बांधविती सद्‌गुरुराय । <br>
’आल्या अतिथा द्या आश्रय’ । ऐसी आज्ञा होतसे ॥ ३७ ॥ <br>
सिद्ध झाले शिष्य थोर । तयां देती अधिकार । <br>
करावा आतां जगदुद्धार । भक्तिपंथ वाढवावा ॥ ३८ ॥ <br>
जाणोन अंतरस्थिति । वर्तमान-भूत-भविष्यगति । <br>
कठिण सुलभ आज्ञा करिती । भक्तांलागीं दयासिंधु ॥ ३९ ॥ <br>
पाहतां सद्‌गुरुदरबार । वाटे हें कैलास शिखर । <br>
भूतगण दिसती फार । चित्रविचित्र ॥ ४० ॥ <br>
वरि सांगितले वेष । आणिक प्रकार बहुवस । <br>
माळा मुद्रा मणी विशेष । असती तयांमाझारी ॥ ४१ ॥ <br>
यावरी हें सुधारणायुग । अनंत वेषें नटलें जग । <br>
वर्णन करितां दिसेल व्यंग । महाराष्ट्रबोलीं ॥ ४२ ॥ <br>
चिंधी बांधिती गळ्यांत । हाडकें हातीं कंठांत । <br>
निर्जीव चर्म वागवीत । मस्तकावरी कित्येक ॥ ४३ ॥ <br>
निष्कारण आंधळे किती । नेत्रां उपनेत्र लाविती । <br>
रोगग्रस्तासारिखे किती । झांकिती हातपाय ॥ ४४ ॥ <br>
</div>

<div class="shl">
जैसा देश तैसा वेष । धरितां लाहिजे सुखास । <br>
ना तरी हा हव्यास । काचोळा करील त्वचेचा ॥ ४५ ॥ <br>
ऐसे दिसती बहु प्रकार । सांगतां होय ग्रंथविस्तार । <br>
नाना देशींचे नर । रीतिरिवाज वेगळे ॥ ४६ ॥ <br>
एकाचें एका कळेना । ऐसे भाषाप्रकार नाना । <br>
हिंदुस्थानी कानडी जाणा । तेलुगु-गीर्वाणादिक ॥ ४७ ॥ <br>
कोणी पिशाचें झाले ग्रस्त । कोणा रोगें केलें ग्रस्त । <br>
कोणी भ्रमाने बरळत । भूतगण समर्थांचे ॥ ४८ ॥ <br>
सकल चरण सेवा करिती । पाहतां चित्रविचित्र दिसती । <br>
वाटे दुजे भूतपति । महाराज आमुचे ॥ ४९ ॥ <br>
वैदिक शास्त्री विद्वान । गरीब आणि धनवान । <br>
संगतिसुखालागोन । सकुटुंब राहती ॥ ५० ॥ <br>
ऐसा कुटुंबियांचा संसार । चालविती गुरुवर । <br>
विश्वकुटुंबी म्हणती नर । याचसाठीं ॥ ५१ ॥ <br>
आणिकही श्रेष्ठ भक्त । ऐसे होते बहुत । <br>
नित्य येती जाती तयांस । सीमा नाही ॥ ५२ ॥ <br>
भाऊसाहेब केतकर । बापूसाहेब पाटखळकर । <br>
जतकर फारिष्टर । शाळिग्राम व गुरुजी ॥ ५३ ॥ <br>
दादोबा अंताजीपंत । व्यंकण्णभट गोडसे वदत । <br>
रामशास्त्री व पिटके वंदित । वाईक्षेत्रनिवासी ॥ ५४ ॥ <br>
गोविंद नामें आळतेकर । पोतनीस जाहगीर । <br>
सखारामपंत देशपांडे श्वशुर । रामपूजे लाविले ॥ ५५ ॥ <br>
मुक्ताबाई परम भक्त । श्रीचरणी देह ठेवित । <br>
मथूबाई विख्यात । सेवा करी गुरूची ॥ ५६ ॥ <br>
अम्मानामें मद्रासी । देहकष्ट बहु सोसी । <br>
द्वादश वर्षें मौनासी । धरिती झाली गुरुआज्ञें ॥ ५७ ॥ <br>
जर लोकर रेशीम । सुबक करी विणकाम । <br>
शोभवी सद्‌गुरु श्रीराम । भक्तिभावें करोनि ॥ ५८ ॥ <br>
चंद्राबाई परमभक्त । मंदिरीं वाची भागवत । <br>
ताई सुस्वर गाणीं गात । बेळगांवची रहिवाशी ॥ ५९ ॥ <br>
आणिकही भक्त बहु असती । नित्य गुरुसेवा करिती । <br>
भाग्य आलें उदयाप्रति । तेही भोगिती आनंद ॥ ६० ॥ <br>
बुवा शास्त्री रामदासी । साहेब पंत संन्यासी । <br>
राव भट्ट ब्रह्मचार्यांसी । सीमा नाही ॥ ६१ ॥ <br>
मामलेदार न्यायाधीश । सरवीर आणि फडणवीस । <br>
वैद्य जाती विशेष । तात्या नामें संबोधिती ॥ ६२ ॥ <br>
अठरापगड याती जमती । सकलां एकरूप पाहती । <br>
सांभाळोनि धर्मनीति । नाम घेवविती मुखानें ॥ ६३ ॥ <br>
सेवाप्रकार बहु असती । अल्प बोलूं संकेतीं । <br>
जेणें श्रवण पावन होती । भाविकांचे ॥ ६४ ॥ <br>
अखंड मुखीं रामनाम । हा एक मुख्य नेम । <br>
द्यान पूजा अध्यात्म । अवतारलीला वर्णावी ॥ ६५ ॥ <br>
याहीवरी सद्‌गुरुसेवा । सेविती सुखाचा ओलावा । <br>
तोही प्रकार परिसावा । श्रोतेजनीं ॥ ६६ ॥ <br>
कोणी खडावा धरिती । कोणी छत्र वागविती । <br>
पीक पात्र धरोनि हातीं । कोणी उभे सर्वदा ॥ ६७ ॥ <br>
कफनी फरगुल कौपीन । पात्रें पडशी भरोन । <br>
उभे नित्य सन्निधान । सद्गगुरुपाशीं ॥ ६८ ॥ <br>
ऐसें करावया कारण । शेती पाहावया फिरतां जाण । <br>
तैसेचि जाती ग्रामालागून । क्वचित्काळीं बहु दूर ॥ ६९ ॥ <br>
कोणी पाय चेपती । कोणी अंग रगडती । <br>
ऊष्णकाळीं पंखा वारिती । कितीएक ॥ ७० ॥ <br>
कोणी आणिती पाणी । सडासंमार्जन कोणी । <br>
देह अर्पिती सद्‌गुरुचरणीं । अनन्य भक्त नरनारी ॥ ७१ ॥ <br>
सेवा सुलभ वा कठिण । घेवोन करिती समाधान । <br>
येरवीं विदेहालागून । चाड नसे किमपिही ॥ ७२ ॥ <br>
कोणा मनीं विकल्प येतां । तात्काळ दाविती विदेहता । <br>
भक्तालागीं झाली माता । गरजवंत ॥ ७३ ॥ <br>
कोणी गाडी ओढती । कोणी उचलोन नेती । <br>
कोणी संगें धावती । घोड्यावरी बैसतां ॥ ७४ ॥ <br>
फौजदार भिकाजी श्रीपत । बताशा घोडा अर्पित । <br>
वाण सुंदर परि मस्त । कोणासही नावरे ॥ ७५ ॥ <br>
परि वरी बैसतां माऊली । निमुट चाले सरळ चालीं । <br>
क्वचित् स्वारी नाहीं झाली । तरी घाली धिंगाणा ॥ ७६ ॥ <br>
गुरुसेवेची आवड भारी । मूक म्हणोनि दंगा करी । <br>
महाराज बसतां वरी । वार्यासारिखा धांवतसे ॥ ७७ ॥ <br>
शाहूराव चिवटे यांसी । घोडा दिधला पाळावयासी । <br>
तेथें तीन दिवस उपवासी । नेत्रीं येती अश्रुधारा ॥ ७८ ॥ <br>
परत दिधला आणोन । अश्व नव्हे सामान्य । <br>
हा भक्त दिसे अनन्य । वाहन एक श्रीगुरूंचे ॥ ७९ ॥ <br>
गंगी नामें गाय लंगडी । सद्‌गुरुरूपीं झाली वेडी । <br>
कुरवाळितां राहे उगडी । तोंवरी मागें हिंडतसे ॥ ८० ॥ <br>
वासना भूतें झडपिती । तींही सेवा करिती । <br>
संगतीनें उपरम पावती । तामसी बुद्धि सोडोनि ॥ ८१ ॥ <br>
आम्हां पिशाच्चयोनींतून । सोडवा, सेवा करूं गहन । <br>
तुमचें घडलें दर्शन । मुक्त करा दयाळुवा ॥ ८२ ॥ <br>
दुष्टबुद्धि पिशाच्चगण । त्यांचेंही पालटे मन । <br>
कैसें आमुचें अज्ञान । प्रपंचमोह सुटेना ॥ ८३ ॥ <br>
मानव भूतें मूक प्राणी । सेवा करिती अखंड चरणीं । <br>
सद्‌गुरु समस्तांलागोनि । रामरूप पाहती ॥ ८४ ॥ <br>
अनंत येती आणि जाती । सकळांवरी सारखी प्रीति । <br>
आलिया जेवूं घालिती । निघतां बांधिती शिदोरी ॥ ८५ ॥ <br>
दर्शना येती सुवासिनी । खणानारळें ओटी भरोनी । <br>
लेकुरां अंगीटोपी करोनी । आनंदे बोळविती ॥ ८६ ॥ <br>
नाना सांसारिक संकटें । निवारिती युक्तिवाटें । <br>
घरच्याहून प्रिय मोठे । वाटती लहानथोरां ॥ ८७ ॥ <br>
नाना हितगुजें सांगती । कन्या जशी माउलीप्रति । <br>
तैसी सकलां गुरुमूर्ति । संकटकालीं तारितसे ॥ ८८ ॥ <br>
॥ इति श्रीसद्‌गुरुलीलामृते षष्ठाध्यायांतर्गतः पंचमः समासः ॥ <br> 
॥श्रीसदगुरुचरणार्पणमस्तु ॥ 
</div>
<clear></clear>
<br clear="left"><hr width="90%">

<h2>अध्याय सहावा <br>समास सहावा<br></h2>
<hr width="90%"><br>

<div class="shl">
नमोप्रचंडकोदंडविहारी । जनकदुहिताचित्तहारी । <br> 
दशमुखदर्पविदारी । अयोध्याधीशा ॥ १ ॥ <br>
भार्गवरामा लाजविले । क्षत्रियतेज ऊर्जित केले । <br>
दशरथात्मजा चरणयुगुले । कृपा करोनि दाखवी ॥ २ ॥ <br>
श्रीसद्गुरूंचा संसार । नित्य चाले जगदुद्धार । <br>
वर्णितां शिणले अपार । म्यां पामरें काय बोलावें ॥ ३ ॥ <br>
परि मनें धरिली हांव । कौतुक पुरवी गुरुराव । <br>
आवडीचा नसे ठाव । त्रिभुवनीं दुजा ॥ ४॥ <br>
नित्य नवी आवडी उठो । मन ये चरणी लिगटो । <br>
वासनासंसार फाटो । ही विनंती माझी ॥ ५ ॥ <br>
बहुतांचे संसार शिरीं । घ्यावयाची हौस भारी । <br>
तेवीं माझा म्हणतो तोहि करीं । धरोनि घालवी मोहातें ॥ ६ ॥ <br>
असो गुरुगृहींची स्थिति । दृढ धरा एकचित्तीं । <br>
जेथें नांदे रमापति । सकलां घटीं दृग्गोचर । ॥ ७ ॥ <br>
आईसाहेब सत्त्वशील । प्रसूत झाल्या तीन वेळ । <br>
दोन कन्या एक बाळ । यथाकाल क्रमानें ॥ ८ ॥ <br>
परि तीं नाहीं जगली । बाळपणीं स्वर्गीं गेलीं । <br>
शांतिनामें होती राहिली । तीन वर्षेंपर्यंत ॥ ९ ॥ <br>
सिद्धांचिया पोटी । यावया पुण्यकोटी । <br>
आत्मा प्रत्यक्षपणें उठी । अधिकार नव्हे सामान्य ॥ १० ॥ <br>
जे मोक्षाचे अधिकारी । परि राहिली कांही कुसरी । <br>
तेचि जन्मती या घरीं । प्रारब्धशेष भोगाया ॥ ११ ॥ <br>
मातुःश्रींसी लोभ फार । भक्त येती अनिवार । <br>
वस्त्रेंभूषणें धन अलंकार । अर्पिती गुरुमायेसी ॥ १२ ॥ <br>
त्या आदरें संरक्षिती । कधीं कोणाही न देती । <br>
लोभ विघातक परमार्थीं । जाणिलें गुरुदेवें ॥ १३ ॥ <br>
तेव्हां ऐसा प्रकार घडला । आईसाहेबां ज्वर भरला । <br>
वाढतां वाढतां वाढला । सर्व झाले भयभीत ॥ १४ ॥ <br>
सद्‌गुरु वदती ते समयीं । ’आतां तुझा नेम नाहीं । <br>
सर्वस्व अर्पीं द्विजपायीं । भक्तिभावें करोनिया’ ॥ १५ ॥ <br>
संकल्पें उदक सोडविलें । झांकले तें बाहेर काढले । <br>
द्विजस्त्रियांसी अर्पिले । स्वहस्तें श्रीगुरूंनीं ॥ १६ ॥ <br>
उंची वस्त्रें भरजरी । अलंकार रत्नें गोजिरी । <br>
विप्रां भासे शनि उदरीं । आजिं आला आम्हांसी ॥ १७ ॥ <br>
अंगावरील वस्त्राविण । सर्वही लुटविता जाण । <br>
प्रकृतीस आला गुण । अघटित करणी सद्गुरूंची ॥ १८ ॥ <br>
याउपरि कन्या एक । श्रीगुरु घेती दत्तक । <br>
वर पाहोन सुरेख । दान करिती सालंकृत ॥ १९ ॥ <br>
तिचें विठाबाई नांव । मार्डीकर वासुदेवराव । <br>
चतुर सुगुणी सवैभव । जामात केला तयासी ॥ २० ॥ <br>
लग्नसोहळा चालूं असतां । अद्भुत घडली वार्ता । <br>
श्रवण करितां सद्‌गुरुसत्ता । कळों येईल ॥ २१ ॥ <br>
गांवोगांवींचे पाहुणे । आले घेवोनि वाहनें । <br>
त्यांतील एक घोडें तरणें । बांधिले होतें मांडवीं ॥ २२ ॥ <br>
तों काय झाली मात । अश्व अकस्मात झाला मृत । <br>
विप्र जमोनि विचार करीत । आतां कैसें करावें ॥ २३ ॥ <br>
अंत्यज आणिला मांडवांत । शुभकार्या अशुभ होत । <br>
आम्हीं नेतांही अनुचित । दिसेल कीं निश्चयें ॥ २४ ॥ <br>
बहुत चिंतेमाजीं पडले । महाराजांसी श्रुत केलें । <br>
काय उचित ये वेळें । सांगा तुम्ही सर्वज्ञ ॥ २५ ॥ <br>
महाराज म्हणती द्विजांसी । पाहूं चला अश्वासी । <br>
निजले असेल समयासी । तुम्हां वाटे मृत झालें ॥ २६ ॥ <br>
अश्वासमीप जावोनि । कृपादृष्टीं पाहती झणीं । <br>
वरदहस्तें कुरवाळोनि । म्हणती चैतन्य संचरले ॥ २७ ॥ <br>
तंव काय नवल झालें । घोडें झडकरी उठलें । <br>
चारा खावों लागलें । देखत देखतां ॥ २८ ॥ <br>
आश्चर्य वाटलें सकळांसी । अघटित घटना केली कैसी । <br>
साक्षात् ईश्वर निश्चयेंसी । लोकोद्धारा अवतरले ॥ २९ ॥ <br>
नयनीं आनंदाश्रु आले । सर्वांगी रोम थरारले । <br>
क्षणक्षणा नमवूं लागले । चरणांवरी मस्तक ॥ ३० ॥ <br>
असो विवाह सांग झाला । सकलां आनंद वाटला । <br>
संतति संपत्तिनें भरला । संसार विठाईचा ॥ ३१ ॥ <br>
यापरी आणिक किती । गरिबांचे विवाह करिती । <br>
जांवयांस नाहीं मिती । त्यांत मुख्य सप्तक ॥ ३२ ॥ <br>
सुखवस्तु श्रीमान । सात साहेब मुख्य जाण । <br>
संगतीसखा लागोन । नित्यवास गुरुगृहीं ॥ ३३ ॥ <br>
बहुत सिद्ध होवोनि गेले । त्यांत चौदा मुख्य गणिले । <br>
साधनीं अनंत लागले । सीमा नाहीं ॥ ३४ ॥ <br>
कोणी बद्धचि राहिले । कोणी मुमुक्षु झाले । <br>
कनिष्ठ उत्तम भले । शिष्य झाले अपार ॥ ३५ ॥ <br>
मायबाप सासू श्वशूर । कांता पति कन्या कुमर । <br>
इष्टमित्रांहून गुरुवर । प्रिय वाटती सकळांसी ॥ ३६ ॥ <br>
हितगुज गोष्टी सांगती । युक्ति प्रयुक्ति बोध घेती । <br>
जेणें होय दुःखमुक्ती । विनविती ते गुरुराया ॥ ३७ ॥ <br>
कोणा साधन नामस्मरण । कोणाकरवीं अनुष्ठान । <br>
करवोन दुःखें हरण । करिती ते सकळांचीं ॥ ३८ ॥ <br>
शिष्यसमुदाय रामभक्त । त्यां देवाहून प्रिय संत । <br>
परि श्री वदती हें उचित । नोहे बापा ॥ ३९ ॥ <br>
आधीं देवा नमावें । मग गुरूंसी वंदावें । <br>
परि ते कोणी आयकावें । बोलका देव आमुचा ॥ ४० ॥ <br>
जनीं जनार्दन ओळखिला । तो स्वयेंचि देव झाला । <br>
प्रत्यक्ष सांडोन प्रतिमेला । पुसे कोण ॥ ४१ ॥ <br>
अनंत अन्याय क्षमा करिती । परि अहंकार नावडे गुरुमूर्ती । <br>
साक्षात्कारें छेदन करिती । क्षण एक न लागतां ॥ ४२ ॥ <br>
जाणोन परांचे अंतर । नेमकें देती प्रत्युत्तर । <br>
ऐसा घडतां साक्षात्कार । समाधान पावती ॥ ४३ ॥ <br>
कोणी कांही करिती प्रश्न । तात्काळ बोलती जें वचन । <br>
तेंचि सत्य होय जाण । कालत्रयीं पालटेना ॥ ४४ ॥ <br>
आशा धरोनि पुनरावृत्ति । पुन्हां मांडितां प्रश्नोक्ति । <br>
मनाजोगें बोलोन शांतविती । परि पहिलें तें ढळेना ॥ ४५ ॥ <br>
दक्ष तो लक्ष देई । इतरां न कळे कांही । <br>
आशेनें आंधळें लवलाहीं । करोनि सोडिलें ॥ ४६ ॥ <br>
प्रकृति तितुक्या विकृति । अनेक जातींचे जन येती । <br>
चहाडखोर व्यसनी अतिथी । कर्मठ आणि तामसी ॥ ४७ ॥ <br>
अंतरी ओळखुनी अवगुण । तयांसी करिती सावधान । <br>
न दुखवितां अंतःकरण । बोध करिती ॥ ४८ ॥ <br>
जरी कोणाची वस्तु गेली । महाराजां श्रुत झाली । <br>
सर्वज्ञ म्हणोनि ओळखिली । दुर्बुद्धि कोणाची ॥ ४९ ॥ <br>
एकांतीं जावोनि भेट घेती । वस्तु काढोनि आणिती । <br>
म्हणती सांपडली आम्हांप्रति । मार्गावरी ॥ ५० ॥ <br>
दुर्बुद्धी मनीं खोंचले । म्हणती येथें कांही न चले । <br>
सद्‌गुरुबोधें त्यागिले । दुर्गुण कित्येकीं ॥ ५१ ॥ <br>
</div>

<div class="shl">
श्रीगुरुतपस्तेजाखालीं । दुर्गुणांची होळी झाली । <br>
नरनारी एकत्र नांदलीं । चोर आणि धनिक ॥ ५२ ॥ <br>
कित्येकांसी साधनबळें । दुर्गुण त्यजाया लाविले । <br>
स्वर्गाहून अधिक शोभलें । सद्‌गुरुधाम ॥ ५३ ॥ <br>
स्वर्गीं कामक्रोधांच्या राशी । ईषणा मत्सर भूतांसी । <br>
क्षय होय सुकृतासी । नित्यकाळीं ॥ ५४ ॥ <br>
तैसें नव्हे गुरुधाम । सकाम होती निष्काम । <br>
जोडती सुकृतें अनुपम । देवादिकां दुर्लभ ॥ ५५ ॥ <br>
कित्येक ते आपत्काळीं । धांवती सद्‌गुरुपदकमळीं । <br>
विनविती जीं तापली । दारिद्र्यदुःखें ॥ ५६ ॥ <br>
तयांसी साह्य करिती । व्रतबंधां नाहीं मिति । <br>
विवाह करूनिया देती । गरिबागुरिबांचे ॥ ५७ ॥ <br>
नामस्मरण अन्नदान । यांची गणती करील कोण । <br>
दुष्काळीं करिती अन्नदान । कित्येकांलागून साह्य केलें ॥ ५८ ॥ <br>
जेथें नांदे लक्ष्मिपति । तेथें सहजचि लक्ष्मीची वसति । <br>
दानधर्मासी नाहीं मिति । सद्‌गुरुघरीं ॥ ५९ ॥ <br>
चिंतुबुवा कुलगुरूंसी । आणविलें गोंदावलीसी । <br>
क्षेत्र देऊनि तयांसी । राहविलें तेथेंचि ॥ ६० ॥ <br>
घरची शेती वाढविली । विहीर जमीन सोज्ज्वळ केली । <br>
रामसंस्थानाकडे दिली । नूतनही मोलें घेऊनी ॥ ६१ ॥ <br>
रुद्रस्वाहाकार केला । तैसेंचि गायत्री पुरश्चरणाला । <br>
द्रव्य देवोनि तृप्त केला । अनेक वेळां विप्रगण ॥ ६२ ॥ <br>
दुष्काळीं आटपाडीसी । दारिद्र्यें पीडित विप्रांसी । <br>
बैसविलें नामजपासी । अन्नवस्त्र देउनी ॥ ६३ ॥ <br>
अठरा कारखाने चालती । प्रतिवर्षें नूतन इमारती । <br>
करोनि बहु शोभविती । गोंदावलीसी ॥ ६४ ॥ <br>
पहिले मंदिर लहान होतें । यास्तव दुजें बांधिलें तेथें । <br>
दिवसेंदिवस दाटी होते । ऐसें मनीं आणोनी ॥ ६५ ॥ <br>
धर्मशाळा बांधिली मोठी । दत्तमंदिर ज्ञानवापीतटी । <br>
भजनशाळा बांधली गोमटी । तैसेंचि मंदिर शनीचें ॥ ६६ ॥ <br>
भक्तजन उतरायासी । जागा होईना पुरेसी । <br>
जाणोनि नूतन गृहांसी । बांधविती ॥ ६७ ॥ <br>
गोठणीं केली गोशाळा । ओढ्यासी घाट बांधिला । <br>
दुरुस्त झाली पाकशाळा । पार आणि वृंदावनें ॥ ६८ ॥ <br>
भाऊसाहेब केतकर । सद्भक्त चतुर कामगार । <br>
तयांकरवीं गुरुवर । देखरेख ठेविती ॥ ६९ ॥ <br>
उभय मंदिरापाशीं । शिवालयें बांधिलीं खाशीं । <br>
ऐक्य दाखविलें हरिहरांसी । येणें प्रकारें ॥ ७० ॥ <br>
श्रीगुरूंची सेवा करोनि । देह झिजविला जयांनी । <br>
त्यांची नांवे श्रोतेजनीं । अल्पस्वल्प परिसावीं ॥ ७१ ॥ <br>
महाभागवत कुर्तकोटीकर । छत्र धरिती गुरूंवर । <br>
पादुका वागविती निरंतर । समागमें राहोनी ॥ ७२ ॥ <br>
भागवतां निरोप झाला तेव्हां । तदनंतर गोविंदबुवा । <br>
तैसीच करिती भावें सेवा । मानवां जी दुर्लभ ॥ ७३ ॥ <br>
पंतोजी कोल्हापुरकर । गोरक्षणीं दक्ष फार । <br>
वस्त्रें धुताती सुंदर । वामनराव ज्ञानेश्वरी ॥ ७४ ॥ <br>
दाढे जे अंताजीपंत । दामोदर दुजे भक्त । <br>
श्रीधरभट्ट स्वदेह झिजवित । खजिनदार गुरुघरचे ॥ ७५ ॥ <br>
द्रोण पत्रावळी लक्ष्मण । पुरवी एकनिष्ठें करून । <br>
भवानराव निळकंठबुवा जाण । इंधनासी पुरविती ॥ ७६ ॥ <br>
हरभट चिंचणीकर जोशी । प्रेमें भजन करिती हर्षीं । <br>
मर्ढेकरशास्त्री पुराणासी । नित्य वाचिती मंदिरीं ॥ ७७ ॥ <br>
भाऊसाहेब वनाधिकारी । वाईकर रामशास्त्री । <br>
हेही वाचिती मंदिरीं । धर्मग्रंथ ॥ ७८ ॥ <br>
विश्वनाथ अश्व पाळी । मुक्ताबाई पाकशाळीं । <br>
आणिकही भक्त मंडळी । देह झिजविती गुरुगृहीं ॥ ७९ ॥ <br>
ज्यांची भाग्यें उदया येती । तेचि गुरुगृहीं राबती । <br>
अभागी आम्ही मंदमति । चरणधूळ वंदूं तयांची ॥ ८० ॥ <br>
कोणी रांगोळ्या घालिती । गुरुचरण प्रक्षाळिती । <br>
उष्टावळी कोणी काढिती । दळण दळती गुरुभगिनी ॥ ८१ ॥ <br>
दामूबुवा कुरवलीकर । सेवें झिजविलें शरीर । <br>
सिद्धपणें महीवर । विचरती आतां ॥ ८२ ॥ <br>
गुरुगृहीं काढून केर । नाशिला सर्व संसार । <br>
ऐसे असती अनेक नर । वंदूं तयां साष्टांगे ॥ ८३ ॥ <br>
ही गोंदावलीची स्थिति । इतरत्रही बहु असती । <br>
ग्रंथ वाढेल या भितीं । स्वल्प संकेत दाखविला ॥ ८४ ॥ <br>
असो ऐसा संसार । कुटुंबी जन अपार । <br>
अखंड चाले कारभार । उसंत नाहीं ॥ ८५ ॥ <br>
इतुकीही करूनि व्याप्ति । तेथें सदैव नांदे शांती । <br>
वृत्तिशून्य योगेश्वर असती । अनुभवा येई प्रत्यक्ष ॥ ८६ ॥ <br>
ज्ञानी स्वप्नींचे वैभव । खोटें पाहे सावयव । <br>
असत्य जाणूनि लाघव । सत्यपणें पाहे जैसा ॥ ८७ ॥ <br>
नित्य जलामाजीं वसती । परि जलबिंदूही न धरिती । <br>
कमलपणें जैशा रीती । तैसे वागती गुरुराव ॥ ८८ ॥ <br>
अथवा आकाश जगव्यापक । माजीं कार्यें होतीं अनेक । <br>
चहूंभूतांचे कौतुक । किती म्हणोनि सांगावें ॥ ८९ ॥ <br>
सों सों वारा वाही । धुरळा उठवीं ठायीं ठायीं । <br>
वाटे आकाश भेदोनि जाई । दिव्यलोकीं ॥ ९० ॥ <br>
धूमाचे चालिले लोट । विजांचा उठे कडकडाट । <br>
मेघ फिरती घनदाट । ठायीं ठायीं अंबरीं ॥ ९१ ॥ <br>
परि तें कांही मळेना । भिजेना हलेना उडेना । <br>
व्यापकता शांति सोडेना । जैसें तैसें ॥ ९२ ॥ <br>
अखंड व्यपार होती जाती । वरिवरी विकारले दिसती । <br>
परि डळमळेना शांति । अलिप्त स्वरूपानुसंधानें ॥ ९३ ॥ <br>
जनकराजा कलियुगींचा । वाटे सद्‌गुरु आमुचा । <br>
करोनि व्यापक प्रपंचा । विदेहता नित्य भोगी ॥ ९४ ॥ <br>
असो जनसमुदाय वाढला । वेळोवेळीं बोध केला । <br>
जिहीं भावें हृदयीं धरिला । भोगिती ते जीवन्मुक्ति ॥ ९५ ॥ <br>
त्यांतील कांहींसा भाग । त्यांचेचि शब्दें बोलूं मग । <br>
श्रवणें निवेल तगमग । मनन क्रिया केलिया ॥ ९६ ॥ <br>
पुढील अध्यायीं निरूपण । सद्‌गुरुवचनें होईल पूर्ण । <br>
चित्तीं धरितां अनुसंधान । समाधान पावेल ॥ ९७ ॥ <br>
प्रपंच आणि परमार्थ । तरोनि साधेल स्वार्थ । <br>
सद्‌गुरुवचन सिद्धांत । येईल हाता ॥ ९८ ॥ <br>
सप्तमाध्याय महौषधि । सेवितां शमे भवव्याधि । <br>
स्थिर करोनियां बुद्धि । श्रवण मनन करावें ॥ ९९ ॥ <br>
कामधेनू गृहीं आली । पूजनें अर्चनें तोषविली । <br>
सहज होईल पान्हावली । मनोप्सित पुरवील ॥ १०० ॥ <br>
इति श्रीसद्‌गुरुलीला । श्रवणीं स्वानंदसोहळा । <br>
पुरविती रामदासीयांचा लळा । कृपाकटाक्षें ॥ १०१ ॥ <br>
॥ इति श्रीसद्‌गुगुलीलामृते षष्ठाध्यायांतर्गतः षष्ठः समासः ॥ <br> 
॥श्रीसदगुरुचरणार्पणमस्तु ॥  ॥ इति षष्ठोऽध्यायः समाप्तः ॥ 
</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>

</td></tr></table></body></html>


