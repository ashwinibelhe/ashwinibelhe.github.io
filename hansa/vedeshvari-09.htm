<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीहंसराजस्वामीकृत  - वेदेश्वरी  -  अध्याय  नववा</title>
<link rel="stylesheet" type="text/css" href="../css/hansa.css">
<a name="top"></a>
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="aagam-parichay.htm"><span>आगमसार</span></a></li>

			<li><a href="laghuvv-parichay.htm">लघुवाक्यवृत्ति</a></li>
			
			<li><a href="sadachar.htm">सदाचार</a></li>
			
			<li><a href="vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffffbb">
<table width="80%" border="0" align="center" bgcolor="#ffffbb">
<tr><td>

<div class="pre">
<a href="vedeshvari-08.htm">मागचा अध्याय</a>
</div>
<div class="nex">
<a href="/hansa/vedeshvari-10.htm">पुढचा अध्याय</a>
</div>
<br clear="all">

<br>
<p class="hdr3"><br>
॥ श्रीहंसराज स्वामी कृत ॥ <br></p> 
<p class="hdr1">॥ श्रीवेदेश्वरी ॥ <br></p>
<p class="hdr2">
॥  अध्याय  नववा  ॥ <br><br></p>

<div class="ovi2"><br>
॥ श्रीशिवराम गुरवे नमः ॥<br>
सूत म्हणे शौनकादिकहो ॥ सप्रेमें परमार्थी घ्या लाहो ॥<br>
शिवधन वोळलासे पहाहो ॥ रामवायु साह्य झाला ॥ १ ॥<br>
बोधामृताचें भरण भरूनि ॥ मेघ वोळूनि आला गगनीं ॥<br>
गीतार्थाचें अपार पाणीं ॥ गर्जून वर्षताहे ॥ २ ॥<br>
कवीमयूर गर्जती नेटें ॥ स्वानुभवपर्वर्ती नाद दाटे ॥<br>
निरूपणाचा ओघ लोटे ॥ अद्वैत सागरी मिळूं जात ॥ ३ ॥<br>
तेथें साधक मुमुक्षु हे चातक ॥ पसरूनि चंचूश्रवण गोलक ॥<br>
अर्थामृतपान करिती एक ॥ भावेंकडूनी ॥ ४ ॥<br>
जयासी विषयभूमीचे उदक ॥ घेणेंचि नाहीं निश्चयात्मक ॥<br>
शिवमेघमंडळींच लक्ष्य अनेक ॥ नामरूपें न पाहती ॥ ५ ॥<br>
जयासी येच देहीं मुक्त होणे ॥ भूविषयोदक अव्हरावें तेणें ॥<br>
एकदा गुरुमुखें तृप्ति खूण बाणे ॥ त्याची इच्छाभूक हरे ॥ ६ ॥<br>
ऐसे मागें तृप्त बहुत झाले ॥ आतां असती पुढे होणार वहिलें ॥<br>
परी भूविषयोदक जिंहीं न त्यागिलें ॥ तया गुरुमुखबिंदु मिळेना ॥ ७ ॥<br>
हे विषय दुःखरूप न जाणती ॥ जरी वेदशास्त्रे दीर्घस्वरें बोभाती ॥<br>
परी कैसे हे जीव मंदमति ॥ तेचि सेविती दिननिशीं ॥ ८ ॥<br>
कारण की देहलोभ सुटेना ॥ मीच देह ऐशी केली कल्पना ॥<br>
आपण कोण हे सहसा कळेना ॥ भ्रांति पडली ॥ ९ ॥<br>
ज्या देहास्तव विषय इच्छिती ॥ त्या देहाची कोण विपत्ति ॥<br>
ते गर्भापासून मरणाचे अंतीं ॥ सांगितली अष्टमाध्यायीं ॥ १० ॥<br>
ते ऐकून चिळसी उपजावी ॥ यासी मी म्हणणे बुद्धि त्यागावी ॥<br>
त्यागितां अहं ब्रह्म प्रतीति व्हावी ॥ जे मदभिन्नता ॥ ११ ॥<br>
परी मूढमति कदां न मानिती ॥ देह दुःखरूपचि हा नेणती ॥<br>
मा सांडितील केवीं अहंमति ॥ सुखी होती जया त्यागें ॥ १२ ॥<br>
असो जे मुमुक्षु अधिकारी ॥ अभिन्न ज्ञानाचे वांटेकरी ॥<br>
तिहीं त्यागावी देहबुद्धि खरी ॥ आत्मसुखाकारणे ॥ १३ ॥<br>
याचि हेतू श्रीसदाशिव ॥ निरूपित असे स्वयमेव ॥<br>
या देहाचा कोठून उद्भव ॥ आणि याचें रूपही कैसें ॥ १४ ॥<br></div><br clear="left">
<div class="shl2"><br>
श्रीभगवानुवाच ॥<br>
देहस्वरूपं वक्ष्यामि शृणुष्वावहितो नृप ॥<br>
मत्तो हि जायते विश्वं मयैवैतत्प्रधार्यते ॥ १ ॥<br></div><br clear="left">
<div class="ovi2"><br>
अव्यापार चित्तें एके हे नृप ॥ सांग बोलेन देहाचे स्वरूप ॥<br>
मजपासून झाला विश्वात्मक आरोप ॥ आणि म्यांचि याशी धरियेलें ॥ १५ ॥<br>
त्वां रामा होतें पुसिलें ॥ की जीव अज्ञाने असती भ्रमले ॥<br>
यासी अभिन्नज्ञान पाहिजे झालें ॥ जें वेदान्तसिद्ध ॥ १६ ॥<br>
हे ज्ञान देहबुद्धि गेलियाविण ॥ उपतिष्ठेना जीवालागून ॥<br>
त्या देहबुाद्धिचे व्हावया खंडन ॥ वैराग्य आधी पाहिजे ॥ १७ ॥<br>
या हेतु देहाची स्थिति गति ॥ आणि याची कैशी स्वरूपस्थिति ॥<br>
हे सांगावें आतां मजप्रति ॥ ऐसा प्रश्न जो तुझा ॥ १८ ॥<br>
त्यांत अष्टमाध्यायीं गर्भादि देहांत ॥ दुःखरूपता असे देहांत ॥<br>
जे ऐकतां चिळसी उपजत ॥ हे निरूपण केलें ॥ १९ ॥<br>
परी या देहाचे स्वरूपलक्षण ॥ कैसे असे झाले कोठून ॥<br>
याचे राहिले असे निरूपण ॥ येथे बोलिजे तें ऐका ॥ २० ॥<br>
अध्याय संपेतों हे असे ॥ जयाच्या श्रवणें देहबुद्धि निरसे ॥<br>
देह मी नव्हे कळेल विश्वासें ॥ मुमुक्षूप्रति ॥ २१ ॥<br>
देह वेगळा आपण वेगळा ॥ आपण सत्य देह अनित्य निराळा ॥<br>
ऐसें प्रत्यक्ष दिसेल ज्ञान डोळां ॥ विचारवंताचे ॥ २२ ॥<br>
देह पंचभूतांचे झाले ॥ ऐसें जयासी पूर्ण कळलें ॥<br>
ते देहबुद्धि त्यागें सुटती वहिले ॥ मदैक्यज्ञान होय ॥ २३ ॥<br>
तस्मात् रामा देहाचे स्वरूप ॥ बोलेन तें ऐकावें साक्षेप ॥<br>
चित्ताची व्याकुळता नसावी अल्प ॥ आणि गजबज इंद्रियांची ॥ २४ ॥<br>
हे मुमुक्षूप्रति उपदेशित ॥ तुझें करूनिया निमित्त ॥<br>
आतां बोलिजे सप्रतीत ॥ अनामत्व देहासी ॥ २५ ॥<br>
परी माझें स्वरूप आधीं जाणावें ॥ मग देहाचे स्वरूप वेगळे पहावें ॥<br>
या निरूपणा उपोध्दात म्हणावें ॥ शास्त्र रीतीनें ॥ २६ ॥<br>
देहस्वरूप असें बोलावयाचें ॥ ते ठेवून मद्रप बोलिजे वाचें ॥<br>
नंतर वर्णन होतसे देहाचें ॥ या नांव उपोध्दात ॥ २७ ॥<br>
आणिकही माझें स्वरूप सांगावया ॥ प्रयोजन असे गा रामराया ॥<br>
जीवाचें स्वरूपाशी आणि माझिया ॥ रूपा भेद नाहीं ॥ २८ ॥<br>
मीच जीवाचें निजरूप ॥ मीच जाणता सच्चिद्रूप ॥<br>
जीव अज्ञानें न जाणती अल्प ॥ की मी शिव असें निजांगें ॥ २९ ॥<br>
देहाकडेचि पाहूं लागले ॥ केवळ मी देहचि होऊन बैसले ॥<br>
मी ब्रह्म असून अज्ञाने विसरले ॥ सोसूं लागले जन्ममरण ॥ ३० ॥<br>
समुद्राचे अंगंतरंग ॥ तेवीं मीच जगजीव निजांग ॥<br>
तरंग मानी मज जन्म भंग ॥ तेवीं जीव मानिती जन्ममृत्यू ॥ ३१ ॥<br>
मी समुद्र हे तरंगा कळलें ॥ तरी आकार असतां ते समुद्रता पावले ॥<br>
तेवीं मी ब्रह्म जीवा जरी अनुभवलें ॥ तरी देह असतां ब्रह्मरूप ॥ ३२ ॥<br>
मग तरंग फुटतां समुद्र न आटे ॥ तेवीं जीव मरतां ब्रह्मत्व न पालटे ॥<br>
जीवाचें अकृत्रिम ब्रह्मरूप गोमटें ॥ येर जीवत्व खोटें मायिक ॥ ३३ ॥<br>
ऐसें मद्रूप हे आघवें ॥ जें जें नामरूप बरवें ॥<br>
ऐसें हें मुमुक्षूसी समजावें ॥ यास्तव बोलिलेंचि बोलतों ॥ ३४ ॥<br>
सहाव्या सातव्या अध्यायीं ॥ जें जें निरूपण असे निःसंशयीं ॥<br>
की पदार्थमात्र मीच मजवीण कायी ॥ दुजें असे रामा ॥ ३५ ॥<br>
दोरीवरी जैसा भुजंग ॥ तेवीं मजवरी नामरूप जग ॥<br>
निःशेष दोरीचें सर्प अंग ॥ तेवीं मीच की जगरूपें ॥ ३६ ॥<br>
दोरी न कळून सर्पभाव झाला ॥ ब्रह्म न जाणून जगभाव कल्पिला ॥<br>
न होऊन जग म्हणावें नामरूपाला ॥ उद्भवलें ऐसें ॥ ३७ ॥<br>
सर्प जेवीं दोरीने धरिला ॥ तेवीं प्रपंच म्यां स्वीकारिला ॥<br>
जोवरी मदैक्य जीव नाहीं पावला ॥ तोंवरीच हा भ्रम ॥ ३८ ॥<br>
वांकडेपणा दोरीचा जैसा ॥ सर्पासी कारण होय सहसा ॥<br>
तेंवीं ह्या जगकार्य सविलासा ॥ सविशेष ईश्वर कारण ॥ ३९ ॥<br>
येरव्हीं दोरिचिये अंगावरी ॥ सर्प झालाचि नाहीं निर्धारीं ॥<br>
तेवीं मी असंग निर्विकारी ॥ तेथे जग उद्भवें कैंचें ॥ ४० ॥<br>
अज्ञाने जें कांहीं असे दिसलें ॥ तें ज्ञान होतांची लया गेलें ॥<br>
त्याउपरी जे काही उरलें ॥ तें निर्वि कार ब्रह्म मी ॥ ४१ ॥<br></div><br clear="left">
<div class="shl2"><br>
मय्येवेदमधिष्ठाने लीयते शुक्तिरौप्यवत् ॥<br>
अहं तु निर्मलः पूर्णः सच्चिदानंदविग्रहः ॥ २ ॥<br></div><br clear="left">
<div class="ovi2"><br>
हे जग ज्ञान झालियावरी ॥ लय पावे शिंपीचे रजतापरी ॥<br>
उरें शिंप जेवीं मी निर्विकारी ॥ जगाचे अधिष्ठान ॥ ४२ ॥<br>
मी निश्चयेंसी पूर्ण निर्मळ ॥ सच्चिदानंद विग्रह केवळ ॥<br>
रजत नसतां शिंप अढळ ॥ तेवीं परमात्मा मी ॥ ४३ ॥<br>
जोवरी रौप्याचा भास भासे ॥ तोंवरी शिंप असोनिया नसे ॥<br>
तेवीं जगभाव कल्पितां मानसें ॥ मी नाहींच ऐसें दृढ करिती ॥ ४४॥<br>
तेचि शिंपीसी शिंपीचा भाव होतां ॥ निःशेष ठाव नसे रजता ॥<br>
तेवीं मीच माझेपणे अनुभवा येतां ॥ जगतां क्षय होय ॥ ४५ ॥<br>
जेवीं रजत शिंपी, शिंपीवरी ॥ आटे तेवीं जग माझें मजवरी ॥<br>
पुढे अखण्ड मीच एक निर्विकारी ॥ शिंप जैशी शिंपपणें ॥ ४६ ॥<br>
रजतचि अवघे शिंप झालें ॥ तेंवीं जगचि अवघे ब्रह्मत्वा पावलें ॥<br>
न होऊन उगें अज्ञाने दिसलें ॥ तें लया गेलें ज्ञानें ॥ ४७ ॥<br>
आहे शिंप दिसे शिंप ॥ वाउगाचि रजताचा आरोप ॥<br>
तेवीं मीच एक चिद्रूप ॥ जगभाव उगाचि ॥ ४८ ॥<br>
रजतापूर्वी शिंप आहे ॥ तेवीं जगापूर्वी मी असें पाहे ॥<br>
रजत नासलिया शिंप राहे ॥ तेवीं जग लय होतां ब्रह्म मी ॥ ४९ ॥<br>
जयाक्षणी रजतभाव झाला ॥ तेव्हांही शिंपपणा नाही गेला ॥<br>
तैसा जगद्भाव जेव्हां कल्पिला ॥ तेव्हाही एकला मीच ॥ ५० ॥<br>
एवं आदि मध्य अवसानीं ॥ शिंपीपरी मी अखण्डपणीं ॥<br>
जग रजत पहातां तिहीं स्थानीं ॥ नाहीं तें नाहींच नाहीं ॥ ५१ ॥<br>
सच्चिदानंदरूप विग्रहें ॥ म्हणजे अस्ति भाति प्रियरूप देहे ॥<br>
हे बोलिलें याचे कारण आहे ॥ अवधारा बोलूं ॥ ५२ ॥<br>
जगभाव हा नामरूप ॥ तो ज्ञाने उडाला मिथ्या आरोप ॥<br>
मग जे दिसे भासे तें सच्चिद्रूप ॥ आकार असतांही ॥ ५३ ॥<br>
त्या आकारासी देह म्हणावें ॥ परी तें सच्चिद्रूप दिसे आघवें ॥<br>
एवं सृष्टिकाल तों वरी मज वर्णावें ॥ सच्चिदानंदविग्रह ॥ ५४ ॥<br>
सृष्टिपूर्वी की लय झालिया ॥ मीच मी सच्चिदानंदतया ॥<br>
विग्रह म्हणणेचि असे वाया ॥ तेथें अमुक हे न चले ॥ ५५ ॥<br>
सर्वांचा नाही पणा झाला ॥ शून्य म्हणावें जग अभावाला ॥<br>
शून्यासीही अधिष्ठानत्वें संचला ॥ तो मी उर्वरीत ॥ ५६ ॥<br>
जन नसती जया दिशेसी ॥ ओस दिशा म्हणती तियेसी ॥<br>
परी तेथे अभाव होय जनासी ॥ की दिशेसी सांगें ॥ ५७ ॥<br>
दिशेचा जरी अभाव झाला ॥ तरी ओस दिशा में नाम कोणाला ॥<br>
तेवींच विचारें पहा मजला ॥ शून्य कल्पना न करितां ॥ ५८ ॥<br>
जग जीव माया रहित ॥ परमात्मा मी सदोदित ॥<br>
शून्यत्व आले समस्तांतें ॥ परी मी स्वतः शून्य नव्हे ॥ ५९ ॥<br>
मीच जरी नाहींसें व्हावें ॥ तरी शून्य नाम कवणा संभवे ॥<br>
तथापि शून्य मानील तया पुसावें ॥ शून्य आहे की नाहीं ॥ ६० ॥<br>
शून्य जरी नाही म्हणतां ॥ शून्याचा अभावचि झालापुरता ॥<br>
तरी मग शून्यपणाची नुरे वार्ता ॥ अर्थात् शून्य खंडन झाले ॥ ६१ ॥<br>
आतां शून्य आहे म्हणावें ॥ तया आहेपणासी ब्रह्म जाणावें ॥<br>
आहे म्हणतां तें शून्य कदां नव्हे ॥ आहे ते ब्रह्मचि आहे ॥ ६२ ॥<br>
एवं जगाच्या लया नंतर ॥ सदोदित मी निर्विकार ॥<br>
तैसाचि सृष्टी पूर्वीही साचार ॥ परमात्मा मी असें ॥ ६३ ॥<br>
रजतापूर्वी शिंप होती ॥ तरीच मग रजतकल्पना झाली वरुती ॥<br>
तेवीं मी आहे स्वयंज्योति ॥ म्हणूनि जग झालें मजवरी ॥ ६४ ॥<br>
कांहीं अधिष्ठान सत्य नसतां ॥ भ्रम कासयावरी होय उमटता ॥<br>
तस्मात् सृष्टीपूर्वीही तत्त्वतां ॥ मी आहेच आहे ॥ ६५ ॥<br>
एवं सृष्टीपूर्वी आणि उपरी ॥ मीच एक असे निर्विकारी ॥<br>
जें आदि अंती तेंचि असे निर्धारी ॥ मध्येही सृष्टिकाळीं ॥ ६६ ॥<br>
अलंकारापूर्वी सुवर्ण ॥ नग आटितां उरे कांचन ॥<br>
अलंकार असतां सुवर्णावीण ॥ मध्येही काय असे ॥ ६७ ॥<br>
आकाश आहे वायु आहे ॥ तेज आप पृथिवी आहे ॥<br>
भौतिकही अवघेचि आहे ॥ ब्रह्मादि तृणांत ॥ ६८ ॥<br>
ऐसा आहेपणा जो सर्वांचा ॥ तोचि अस्तित्वभाव ब्रह्मींचा ॥<br>
येथे सर्वपणा तरी असे कैंचा ॥ उगा नामरूप भ्रम ॥ ६९ ॥<br>
सुवर्णा नाम अलंकार ॥ तेवीं अस्तित्वनाम जग साचार ॥<br>
एवं मध्येही मीच निर्विकार ॥ असंग ब्रह्म ॥ ७० ॥<br>
ऐसें तिहीं काळी जे संचलें ॥ तोंच सद्रूप पाहिजे कळलें ॥<br>
आतां चिद्रूप असे निरूपिलें ॥ कळावया साधकां ॥ ७१ ॥<br>
स्फुरण उत्पन्न होतां क्षणीं ॥ सर्व जग झाले नामरूपपणीं ॥<br>
त्या जाणूं लागे सर्वालागूनी ॥ स्फुरणादि तृणांत ॥ ७२ ॥<br>
सर्व भौतिकांचे व्यापार ॥ जागृति स्वप्नाचे पांच पांच प्रकार ॥<br>
आत्म्यासी न कळतां सांगा सत्वर ॥ की अमुक कार्य झालें ॥ ७३ ॥<br>
हे असो सुषुप्तीच्याही समया ॥ जाणताच असे नेणिवे तया ॥<br>
ऐसा देखणा असे मूळमाया ॥ पासोन तृणावरी ॥ ७४ ॥<br>
सर्व असतां सर्वां जाणताहे ॥ सर्वांचा लयही स्वप्रभें पाहे ॥<br>
सर्वदां देखणीच दशा आहे ॥ सुषुप्तीपरी ॥ ७५ ॥<br>
येथे कोणी मंदमति ॥ जाणीव दशा नाहींच म्हणती ॥<br>
स्फुरण झालिया होतसे उत्पत्ति ॥ म्हणती चिद्रूपाची ॥ ७६ ॥<br>
कात चुना सुपारी पान ॥ मिळतां रंग होय निर्माण ॥<br>
तैशी पंचभूते मिळतां त्रिगुण ॥ जाणती कळा उत्पन्न होय ॥ ७७ ॥<br>
जोंवरी दृश्य असे तोवरी ॥ जाणत असे सर्व व्यापारी ॥<br>
लय होतां सर्वां बरोबरी ॥ लय होय जाणिवेचा ॥ ७८ ॥<br>
ऐसें बोलती ते अधम ॥ नेणती सामान्याचे वर्म ॥<br>
वृत्ति ज्ञानाकडेच संभ्रम ॥ असे जयाचा ॥ ७९ ॥<br>
वृत्तीच जाणती ऐशी वाटली ॥ तेव्हां वृत्ती अभावी ज्ञप्ति मावळली ॥<br>
स्वरूपाची स्वप्रभता कळली ॥ नाहींच तया ॥ ८० ॥<br>
राजचिन्हित सेवका पाहूनी ॥ परततां राजफळ होईना जनीं ॥<br>
तेवीं वृत्तीसी जाणिवता मानी ॥ तो शून्यसंदेहीं पडे ॥ ८१ ॥<br>
चिद्रूप मायेंचे लक्षण ॥ हे नव्हे की श्रुतिप्रमाण ॥<br>
यस्यभासा भासमान ॥ हे वचन मिथ्या नव्हे ॥ ८२ ॥<br>
पहा पहा उपनेत्रं दिसतें वाटे जया ॥ तरी डोळियांचे देखणे नव्हे वाया ॥<br>
तेवीं चिद्रूप मानितांही माया ॥ ब्रह्म जड नव्हे ॥ ८३ ॥<br>
आतां जेणे असेल मानिलें ॥ तेचि मात्र अंधळे झाले ॥<br>
थित्यां परमार्थासी मुकले ॥ पडिले शून्यसंदेहीं ॥ ८४ ॥<br>
तथापि जाणिवेचा लय मानिला ॥ तरी कोण साक्षी त्याचे लयाला ॥<br>
जेवीं सर्वाचा लय साक्षीने देखिला ॥ तेवीं साक्षीचा पाहिला कोणें ॥ ८५ ॥<br>
चिद्रूप तरी दुसरें नाहीं ॥ कीं जाणीव लया होईल गा ही ॥<br>
तरी लय मानूं नये सर्वथाही ॥ साक्षीविण ॥ ८६ ॥<br>
चिद्रपाचा लय चिद्रूपं पाहिला ॥ तरी आपणां देखतां आपण केवीं मेला ॥<br>
तथापि ज्ञानलयाचा साक्षी जो उरला ॥ तोचि की चिद्रूप ॥ ८७ ॥<br>
सद्रूप जरी चिद्रूपाचा ॥ लय देखणा होय साचा ॥<br>
तरी मग अभाव जाणिवेचा ॥ नव्हेचि नव्हे ॥ ८८ ॥<br>
सद्रूपासी ज्ञान स्फुरलें ॥ तरी अनायासें जडत्व गेलें ॥<br>
चिद्रपही सत्यचि झालें ॥ हे अत्यंत इष्ट ॥ ८९ ॥<br>
तस्मात् सर्व लयाच्याही अंतीं ॥ देखणी दशा असे निश्चितीं ॥<br>
सर्व असतां जाणीव चिन्मूर्ति ॥ बोलणे नको ॥ ९० ॥<br>
पदार्थ असतां डोळा पाहे ॥ पदार्थाभावीं अंध नव्हे ॥<br>
अंधारासी जो देखताहे ॥ डोळा तोचि ॥ ९१ ॥<br>
तेवीं जो सर्वांचा जाणता ॥ सर्वांचा लय जरी होतां ॥<br>
त्या लयाचा जो अनुभविता ॥ तोचि चिद्रूप आत्मा ॥ ९२ ॥<br>
आतां आनंदरूप ब्रह्म कैसें ॥ हेही बोलिजे तें कांहींसें ॥<br>
सुखदुःख किमपि जेथें नसे ॥ तें निजसुख आनंदरूप ॥ ९३ ॥<br>
वृत्ति जे काही उठिली ॥ ते सदा सुखदुःखें व्यापली ॥<br>
केव्हां सुखी केव्हां दुःखी झाली ॥ तें सुखचि नव्हे ॥ ९४ ॥<br>
तस्मात् सुख दुःखाभावी निजसुख ॥ येथेही मानील कोणी मूर्ख ॥<br>
की सुखदुःखाभावी निजदुःख ॥ तरी ऐसा प्रयोग ना अनुभव ॥ ९५ ॥<br>
सुखदुःखाभावी आनंद ॥ तोचि निजानंदाचा कंदै ॥<br>
असे म्हणूनि उठती विशद ॥ वृत्तीसी सुखदुःखें ॥ ९६ ॥<br>
तो आनंद ग्रहण केलियावीण ॥ त्रिपुटीरहित असे परिपूर्ण ॥<br>
म्हणनि जेवीं सच्चिलक्षणे दोन ॥ तेवींच हा आनंद तिहीं काळीं ॥ ९७ ॥<br>
असो सद्रूप तेंचि चिद्रूप ॥ तेंचि ब्रह्म आनंदरूप ॥<br>
ही लक्षणे उणी नव्हेत अल्प ॥ तिहींही काळीं ॥ ९८ ॥<br>
येथेही कोणी आक्षेप करी ॥ की सद्रप तेथें आनंद निर्धारी ॥<br>
तरी आनंदरूपता सर्वांमाझारी ॥ आली असे ॥ ९९ ॥<br>
याचें ऐसें असे समाधान ॥ सर्वत्री सद्रूप असे पूर्ण ॥<br>
परी सुखदुःखाचा होतसे शीण ॥ यास्तव आनंद लोपला ॥ १०० ॥<br>
मागुती आक्षेप एकवाड ॥ की सुखदुःखावीण असती दगड ॥<br>
तरी तोही विकारचि जड ॥ मायाजनित ॥ १ ॥<br>
जेवीं चेतन एकविकार ॥ तेथें सुखदुःखें उमटती अपार ॥<br>
तैसेचि जडजात हे समग्र ॥ विकारीच असती ॥ २ ॥<br>
विकार तेथें सुखदुःखें असती ॥ चेतनी मात्र स्पष्ट दिसती ॥<br>
जडत्वीं गुप्त अनुमानजेती ॥ सुख आणि दुःखें ॥ ३ ॥<br>
जेथें उत्पत्ति आणि लय ॥ तेथें सुखदुःखें असती द्वय ॥<br>
तो विकार जेधवां नाहीसा होय ॥ तेव्हांच अद्वयानंद ॥ ४ ॥<br>
असो सर्व सुखदुःखें कृत्रिमाची ॥ अकृत्रिम एक परब्रह्मचि ॥<br>
तें निश्चयेंसी असें मीचि ॥ ऐसें साधकें ओळखावें ॥ ५ ॥<br>
माया अविद्येनें नाहीं मळलें ॥ अहंकृतीने न जाय विटाळलें ॥<br>
याचि हेतू निर्मळ बोलिलें ॥ तिहीं काळी ब्रह्म ॥ ६ ॥<br>
सर्व जे जे उत्पन्न होती ॥ आकाशासहित अपूर्ण दिसती ॥<br>
परिपूर्ण एक आदिअंतीं ॥ स्वरूप माझें ॥ ७ ॥<br>
सत् चित् आणि आनंदघन ॥ निर्मळ आणि परिपूर्ण ॥<br>
ही लक्षणे असती मात्र भिन्न ॥ परी एक अक्षयी ॥ ८ ॥<br>
येथेही कोणी आशंका घेतली ॥ की ही पांच लक्षणे कासया केली ॥<br>
एका लक्षणे जाती अनुभवली ॥ स्वरूपस्थिति ॥ ९ ॥<br>
याचे ऐसें असे उत्तर ॥ पदार्थ दाटलेती अपार ॥<br>
एक लक्षण सांगतां येर ॥ एकाचे एक भाविती ॥ ११० ॥<br>
एकाच सूर्य प्रकाशक ॥ वाटोळा आणि दाहक ॥<br>
यांतील लक्षण सांगतां एक ॥ सूर्य अनुभवा न ये ॥ ११ ॥<br>
वर्तुलत्व जरी त्यागलें ॥ दाहक प्रकाशक सांगितलें ॥<br>
तरी आग्नि मानितील वहिलें ॥ दहनाभावी चंद्र ॥ १२ ॥<br>
त्यागिली जरी प्रकाशकता ॥ तवा भावितील न सांगतां ॥<br>
तस्मात् तिहीं लक्षणे बोलतां ॥ सूर्य ऐसाच कळे ॥ १३ ॥<br>
तैसेंचि सच्चिदानंद ब्रह्म ॥ तिहीं लक्षणेंशी बोधितां परम ॥<br>
साधकांसी निश्चयें वर्म ॥ कळेल अंतरीं ॥ १४ ॥<br>
नुसधे ब्रह्म जरी बोधावें ॥ तरी वेदा ब्राह्मणा ब्रह्म नांवें ॥<br>
यांत साधके कोणते समजावें ॥ ब्रह्म अंतरीं ॥ १५ ॥<br>
सद्रप ब्रह्म उपदेशितां ॥ जड ऐसे मानील चित्ता ॥<br>
चिद्रूप ऐशियापरी सांगतां ॥ असत्यत्व मानील ॥ १६ ॥<br>
सुखरूप जरी न सांगावें ॥ तरी कवणाची प्रवृत्तीच नव्हे ॥<br>
मग मोक्ष पुरुषार्थ संभवे ॥ कासयावरूनी ॥ १७ ॥<br>
यास्तव सच्चिदानंदघन ॥ उपदशितां बाणे खूण ॥<br>
तथापि न सांगितलें ब्रह्म पूर्ण ॥ तिन्ही लक्षणे सांगूनी ॥ १८ ॥<br>
तरीही ब्रह्म एकदेशी ॥ साधक मानील मानसीं ॥<br>
यास्तव सच्चिदानंद पूर्णपणेंसी ॥ बोधावे लागे ॥ १९ ॥<br>
जरी चारी लक्षणां सांगितलें ॥ परी निर्मळत्व नाही उपदेशिलें ॥<br>
तरी अलिप्तत्व न जाय कळलें ॥ तेणे नव्हे निर्विकार ॥ १२० ॥<br>
तस्मात् पांचही लक्षणात्मक ब्रह्म ॥ सांगितले हे युक्तचि परम ॥<br>
सर्वही अंतरींचा भ्रम ॥ उपदेशमात्र ॥ २१ ॥<br>
ऐसें हें माझें निजरूप ॥ जेथें भेदचि नाहीं अल्प ॥<br>
साधकें जाणावें तें स्वरूप ॥ अपरोक्षवें ॥ २२ ॥<br>
ऐसें में ब्रह्म निर्गुण ॥ मीच असे असंग पूर्ण ॥<br>
सर्व हे झाले मजपासून ॥ मायिकत्वें स्थिति लय ॥ २३ ॥<br></div><br clear="left">
<div class="shl2"><br>
असंगो निरहंकारः शुद्धं ब्रह्म सनातनम् ॥<br>
अनाद्यविद्यायुक्तःसन् जगत्कारणतां व्रजे ॥ ३ ॥<br></div><br clear="left">
<div class="ovi2"><br>
मी निर्विकार असंग ॥ शुद्ध सनातन ब्रह्मअभंग ॥<br>
अनादि अविद्यायुक्त होत्सातां मग ॥ जगत्कारणता पावें ॥ २४ ॥<br>
सृष्टीचिया आदि अंतीं ॥ निर्विकार ब्रह्म निश्चितीं ॥<br>
सनातनही मातें म्हणती ॥ परी सृष्टी माजीही असंग ॥ २५ ॥<br>
अनंतवेळ हे अविद्यामाया ॥ जगासहित होय जाय लया ॥<br>
परी माझें असंगत्व जैशिया ॥ परी तैसेंचि असे ॥ २६ ॥<br>
जोवरी अज्ञाने नव्हते कळलें ॥ तोंवरी मी संगी होते भाविलें ॥<br>
तोंच जेधवां ज्ञाने मिथ्या झालें ॥ तेव्हां मी असंग ॥ २७ ॥<br>
ज्ञान झालिया असंगत्व पावलों ॥ ऐसें नव्हे आधींच संचलों ॥<br>
अज्ञाने जरी असतों विकारलों ॥ तरी ज्ञाने निर्विकार होतों कैसा ॥ २८ ॥<br>
तस्मात् मी असंग परिपूर्ण ॥ अहंकारादि झालेच नाहींत निर्माण ॥<br>
तेथें मज कर्ता भोक्ता हे वचन ॥ निरहंकारा केवीं ॥ २९ ॥<br>
चुंबकाचिये सन्निधानें ॥ लोहो चळणं पावले म्हणून ॥<br>
आळ घातला बळेंकरून ॥ चाळकत्वाचा त्या जैता ॥ १३० ॥<br>
तेवीं साक्षित्वामुळे मजवरी ॥ का भोक्त्याचा आळ निर्धारीं ॥<br>
घातला परी मी निरहंकारी ॥ जैसा तैसाचि असें ॥ ३१ ॥<br>
मी करीं ना करवीं ॥ धरी ना धरवीं ॥<br>
हाले ना हलवीं ॥ कवणेही काळीं ॥ ३२ ॥<br>
ऐसें साधकें गुरुमुखेंकडून ॥ असंगत्व ज्ञान पावून ॥<br>
चुकवावें जन्ममरण ॥ अज्ञानकृत जें ॥ ३३ ॥<br>
ऐसे ज्ञान जोवरी नाहीं ॥ तोवरी जन्ममरण न चुके कहीं ॥<br>
रज्जु नोळखितां न मरे अही ॥ मिथ्या परी कदां ॥ ३४ ॥<br>
आपण असंग पूर्ण हे कळेना ॥ म्हणून देहादिक मी मानिले आपणां ॥<br>
उगाचि भोगू लागला यातना ॥ कल्पकोटी ॥ ३५ ॥<br>
मागें आतां में बोलिलें ॥ सच्चिदानंदाचें रूप केलें ॥<br>
जे का पूर्ण निर्मळ संचलें ॥ तेंचि जीवाचें निजरूप ॥ ३६ ॥<br>
जेवीं तरंगपणा त्यागितां ॥ निजांगचि समुद्र ऐता ॥<br>
तेवीं अज्ञानकृत देहबुद्धि जातां ॥ पूर्ण ब्रह्म निजांगें ॥ ३७ ॥<br>
परी जीवासी कैसें अज्ञान ॥ तेंचि असतां झाला विलक्षण ॥<br>
स्वकीय सच्चिदानंदत्व त्यागून ॥ असज्जड दुःखात्मक झाला ॥ ३८ ॥<br>
असतें अस्तित्व गेलें ॥ नसते निस्तत्व बळे घेतले ॥<br>
स्वकीय ज्ञान मावळलें ॥ जडत्व भाविलें उगेंचि ॥ ३९ ॥<br>
अकृत्रिमानंद विजिला ॥ नसत्या सुखदुःखा घेऊन बैसला ॥<br>
हा इतुकाही असे घाला ॥ एका अज्ञानाचा ॥ १४० ॥<br>
हे अज्ञान निपटून जावें ॥ देहबुद्धीचें निसंतान व्हावें ॥<br>
याचि हेतु देहादिजाणावे ॥ कैसे कवणापासूनि ॥ ४१ ॥<br>
आपण सच्चिदानंद असंग ॥ देहादि अविद्यात्मक सोंग ॥<br>
रज्जूवरी जैसे भुजंग ॥ तेचि आपण न घडे कधीं ॥ ४२ ॥<br>
या सर्वांचे में जेंअधिष्ठान ॥ तेंचि की आपण जगत्कारण ॥<br>
हेहि यथार्थ नव्हे भाषण ॥ अविद्येस्तव आरोप ॥ ४३ ॥<br>
सर्पासि कारण नव्हे दोरी ॥ न कळण्यामुळे आरोपाची परी ॥<br>
तेवीं मी असंग निर्विकारी ॥ अविद्येस्तव जगकारण ॥ ४४ ॥<br>
येरव्हीं जगचि सत्यत्वे कोठे ॥ तरी मज कारणत्व येईल गोमटें ॥<br>
परी अनादि अविद्येचे कर्म खोटें ॥ नसतां आरोपी ॥ ४५ ॥<br>
अनादि म्हणजे जयेशी ॥ आदिच नाहीं निश्चयेंशी ॥<br>
न जन्मतां वंध्यापुत्रा जैशी ॥ प्रवृत्ति झाली ॥ ४६ ॥<br>
वंध्या पुत्राची जैशी आई ॥ देखिली नाहीं कवणेठायीं ॥<br>
तेवींच हे अविद्यादाई ॥ जग लेंकुराची ॥ ४७ ॥<br>
त्या अविद्येशी आरोपावया ॥ सत्य अधिष्ठान पाहिजे रामराया ॥<br>
म्हणून सत्यस्वरूपी माझिया ॥ अविद्या कल्पिली ॥ ४८ ॥<br>
तेणेंशी युक्त मी असंग ॥ तेणेंशी युक्त मी असंग ॥ जगकारणतेसी पावलो सवेग ॥<br>
परी मी जैसा असें तैसा अभंग ॥ विकारा पावलों नाहीं ॥ ४९ ॥<br>
अज्ञाने सर्पासी जरी भाविलें ॥ तरी दोरीचे दोरीपण नाहीं गेलें ॥<br>
तैसें माझें निरूपण संचलें ॥ जग झाले असतांही ॥ १५० ॥<br>
सर्प होतां अज्ञान एक आहे ॥ तेवीं जगकार्यामुळे अविद्या म्हणों लाहे ॥<br>
तस्मात् कार्यानुमेय माया पाहे ॥ ये‍र्‍हवीं नाहींच ॥ ५१ ॥<br>
ऐशी न होऊन झाली माया ॥ शक्ति दोन असती तयेचिया ॥<br>
विद्या आणि अविद्या तया ॥ बोलिजे विक्षेप आवरण ॥ ५२ ॥<br>
स्वरूपाचें में न कळणें ॥ तेंचि आवरण शक्तीचे लक्षण ॥<br>
जगाचे जे उत्पादन ॥ ते विक्षेपशक्ति ॥ ५३ ॥<br>
रज्जू आच्छादी ते आवरणशक्ति ॥ सर्प निर्मी तयेशी विक्षेप म्हणती ॥<br>
तेवींच अविद्या विद्या मात्र बोलों येती ॥ परी दोन्हीही अविद्या ॥ ५४ ॥<br>
स्वरूपासी जेव्हां आच्छादिलें ॥ तेव्हां तया अज्ञाना अविद्या नांव आलें ॥<br>
एकाचे एक जया ज्ञाने भाविले ॥ तें विक्षेपशक्ति विद्या ॥ ५५ ॥<br>
असो ऐशिया दोन्हीं शक्ति ॥ परी ते एकाच माया निश्चितीं ॥<br>
महाअविद्या जयेशी म्हणती ॥ जिच्या योगे मी जगकारण ॥ ५६ ॥<br>
अहंब्रह्म झालें स्फुरण ॥ तेंचि मूळ मायेचें लक्षण ॥<br>
तेथेंचि असती ज्ञानाज्ञान ॥ परी ती दोन्ही अविद्या ॥ ५७ ॥<br>
विद्यात्मक जे ज्ञानशक्ति ॥ तेथें प्रतिबिंबित ईश्वर स्वयंज्योति ॥<br>
अविद्या अज्ञानी जे प्रतिबिंबित चिति ॥ तो जीव अनीश्वर ॥ ५८ ॥<br>
विद्यायोगें ईश्वरासी ॥ जगत्कर्तृत्व आलें निश्चयेंसी ॥<br>
अविद्यायोगें भोक्तृत्व जीवासी ॥ आले असे ॥ ५९ ॥<br>
परी सत्यत्वे नव्हे ईश्वर कर्ता ॥ तेवींच यथार्थ नव्हे जीव भोक्ता ॥<br>
उगें कांहींच कोठे नसतां ॥ आरोपिती विद्या अविद्या ॥ १६० ॥<br>
असोत ह्या विद्या अविद्या ॥ परी दोहीस कारण जे महाअविद्या ॥<br>
तेचि अनिर्वचनीय मुळीं अनाद्या ॥ अनेक युक्तीसी ॥ ६१ ॥<br></div><br clear="left">
<div class="shl2"><br>
अनिर्वाच्या महाविद्या त्रिगुणा परिणामिनी ॥<br>
रजः सत्त्वं तमश्चेति त्रिगुणाः परिकीर्तितः ॥ ४ ॥<br></div><br clear="left">
<div class="ovi2"><br>
महाविद्या अनिर्वचनी ॥ तेचि त्रिगुण परिणामिनी ॥<br>
सत्त्व रज तम तिजपासूनी ॥ तिचे गुण बोलिले ॥ ६२ ॥<br>
येथे कोणी शंकील मनीं ॥ की अविद्या नाम कां मायेलागूनी ॥<br>
तरी ऐका सावधपणीं ॥ कारण ययाचें ॥ ६३ ॥<br>
सतचित् घन जें ब्रह्म पूर्ण ॥ तयाचे जाहले विस्मरण ॥<br>
तेंचि अविद्यारूप मूलाज्ञान ॥ वेदान्ती म्हणती ॥ ६४ ॥<br>
अथवा जीवाचें मुख्य रूप आत्मा ॥ असंग परिपूर्ण परमात्मा ॥<br>
तोचि या अविद्येने रूपनामा ॥ वरपडा केला ॥ ६५ ॥<br>
म्हणून अविद्या असे बोलिली ॥ जे स्ववर्श जीवासी बंधन घाली ॥<br>
तरी साधकें पाहिजे ओळखिली ॥ आत्मस्थिती कैशी ॥ ॥ ६६ ॥<br>
मी असंग निर्विकारी ॥ हे साधकें जाणावें अंतरीं ॥<br>
हा विकार जाहला जो मजवरी ॥ तो अविद्येमुळे ॥ ६७ ॥<br>
मी असंगही असून ॥ अविद्येस्तव जाहलों जगकारण ॥<br>
तेवीं अष्टधेच्या उपाधीकडून ॥ जीवत्वा पावलों ॥ ६८ ॥<br>
भ्रमेंकडून जें जें झालें ॥ तें तें ज्ञान होतां जाय नासलें ॥<br>
ऐसें साधक पाहिजे विचारिलें ॥ अविद्या निरासें निजरूप ॥ ६९ ॥<br>
असो अविद्या तेचि मूळमाया ॥ तयेसहित मी कारण जगकार्या ॥<br>
त्या मायेचें लक्षण विचारूनिया ॥ पाहतां त्रिविध ॥ १७० ॥<br>
लोकरीतीने हे सत्यचि असे ॥ विचारानुभवें कांहींच नसे ॥<br>
नाना युक्तीने दिसत असे ॥ अनिर्वाच्या ॥ ७१ ॥<br>
माया अनिर्वचनीय कैसी ॥ बोलिजेताहे कांहीशीं ॥<br>
नाना तर्के अमुक म्हणावें तिजशी ॥ तरी तर्कासी न ये ॥ ७२ ॥<br>
माया भिन्न ना अभिन्न ॥ अथवा नव्हे भिन्नाभिन्न ॥<br>
भिन्नाभिन्ना विलक्षण ॥ माया नव्हे ॥ ७३ ॥<br>
माया नव्हेचि साकार ॥ अथवा नव्हे निराकार ॥<br>
उभयात्मक ना उभयहीन प्रकार ॥ मायेचा न ये बोलतां ॥ ७४ ॥<br>
माया सत् ना असत् ॥ आणि नव्हेचि सदसत् ॥<br>
सदसत् विलक्षण मात ॥ बोलो नये मायेची ॥ ७५ ॥<br>
जैसेंकाअसे मृगजळ ॥ बोलतांचि न ये केवळ ॥<br>
बाराही विकल्पां सकळ ॥ युक्तिकुंठित ॥ ७६ ॥<br>
माया भिन्न जरी म्हणावी ॥ स्वरूपासी सोडून रहावी ॥<br>
सूर्यावीण मृगजळासी उठाठेवी ॥ देखिली नाहीं ॥ ७७ ॥<br>
अभिन्न माया म्हणतां ॥ केवळ स्वरूपी नसे तत्त्वतां ॥<br>
उत्पत्ति मध्यान्हकाळ ढळतां ॥ माया मृगजळ आटे ॥ ७८ ॥<br>
भिन्नाभिन्न उभयात्मक ॥ पदार्थचि नसे निश्चयात्मक ॥<br>
भिन्नाभिन्नही न म्हणतां एक ॥ वस्तुजात नाहीं ॥ ७९ ॥<br>
माया नव्हेचि साकार ॥ कारण अव्यक्त ऐशी बोले ॥<br>
शास्त्र कार्यानुमेय असे साचार ॥ परी जगा ऐशी ही नव्हे ॥ १८० ॥<br>
जरी निराकार म्हणावी माया ॥ तरी सावयवता जगत्कार्या ॥<br>
कांहीं नाहीं तया पासूनिया ॥ साकारता प्रगटे कैशी ॥ ८१ ॥<br>
साकार निराकार उभयात्मक ॥ पदार्थाच नसे निश्चयात्मक ॥<br>
उभयही न म्हणतां एक ॥ वस्तुजात नाहीं ॥ ८२ ॥<br>
माया सत् जरी म्हणावी ॥ तरी स्वानुभवज्ञानें केवीं निरसावी ॥<br>
मृगजळपानें तृप्ति व्हावी ॥ हे तो घडेना ॥ ८३ ॥<br>
आतां माया म्हणावी असत् ॥ तरी जगकार्य कैसेनि होत ॥<br>
अभाव परिणामासी न पावत ॥ न्यायार्थ ऐसा ॥ ८४ ॥<br>
सदसत् उभयात्मक ॥ पदार्थाच नसे निश्चयात्मक ॥<br>
उभयविहीन म्हणतां एक ॥ वस्तु नाहीं ॥ ८५ ॥<br>
तस्मात् कवणेही प्रकारे पाहतां ॥ अमुक निश्चय न ये करितां ॥<br>
हेचि जाणावी अनिर्वचनीयता ॥ मायादेवीची ॥ ८६ ॥<br>
मायेचा निर्धारचि नव्हे जेव्हां ॥ साधकें कैसें करावें तेव्हां ॥<br>
ऐशिया न मानावेंच भावा ॥ निर्धारही होतसे ॥ ८७ ॥<br>
जोवरी जीवासी अज्ञान ॥ कांहीं नसतां सत्य बैसले मानून ॥<br>
तया बोध करितां साशंक मन ॥ म्हणून अनिर्वचनीय ॥ ८८ ॥<br>
ब्रह्म आत्मा अभेदें जाणतां ॥ मायेची किमपि नसे वार्ता ॥<br>
रज्जु कळलियावरी तत्त्वतां ॥ सर्प नाहींच नाहीं ॥ ८९ ॥<br>
नाढळेचि कदां स्वरूपानुभविया ॥ तस्मात् मिथ्याचि आहे सहसा माया ॥<br>
ऐसा निश्चयचि असे वाया ॥ बोलणे अवघे ॥ १९० ॥<br>
अरे जे जाहलीच नाहीं ॥ ते नासेल कैशी कोण पडे संदेहीं ॥<br>
मृगजळ डोळां दिसत असतांही ॥ सांकडे नसे पार जातां ॥ ९१ ॥<br>
हे जळ नव्हे नकळे मानसीं ॥ अनोळख असे तया मृगासी ॥<br>
तैशी माया भयानक अज्ञानासी ॥ अनुलंघनीय ॥ ९२ ॥<br>
माया नाहींच ऐसें जया कळलें ॥ तेचि जन्मभयापासून सुटले ॥<br>
देह असतांच समाधान पावले ॥ जीवन्मुक्त दशेनें ॥ ९३ ॥<br>
असो ऐशी जे मूळ प्रकृति ॥ तेचि अष्टधारू आली व्याक्त ॥<br>
कुमारी गर्भातें झाली धरिती ॥ तेव्हां गुणसाम्य नांव ॥ ९४ ॥<br>
तेचि गुणातें प्रसवली ॥ म्हणून गुणपरिणामिनी बोलिली ॥<br>
किंवा त्रिगुणरूपें तेचि झाली ॥ तरंगाकारें मृगजळ ॥ ९५ ॥<br>
गुण जरी असती प्रगटले ॥ सत्त्व रज तम वेगळाले ॥<br>
परी देहावीण जाती ना अनुमानले ॥ कवणे ही काळीं ॥ ९६ ॥<br>
तस्मात् पिण्डावरूनि ब्रह्माण्ड ॥ ओळखावें अज्ञानबीजाचे झाड ॥<br>
आणि त्रिगुणाचाही होय निवाड ॥ पिण्डी प्रगट अनुभवितां ॥ ९७ ॥<br></div><br clear="left">
<div class="shl2"><br>
सत्त्वं शुक्लं समादिष्टं सुखज्ञानास्पदं नृणाम् ॥<br>
दुःखास्पदं रक्तवर्ण चंचलं च रजो मतम् ॥ ५ ॥<br>
तमः कृष्णं जडं प्रोक्तमुदासीनं सुखादिषु ॥<br></div><br clear="left">
<div class="ovi2"><br>
श्वेतवर्ण सत्त्वगुण ॥ जेणें सुख पावती सर्व जन ॥<br>
सुख ज्ञानासीच तो स्थान ॥ असे म्हणूनि ॥ ९८ ॥<br>
रक्तवर्ण रजोगुण स्वभावें ॥ जेणें जीवासी दुःखचि द्यावें ॥<br>
चंचळवें सुखदुःखा कारण व्हावें ॥ आणि उत्पत्तीशीही ॥ ९९ ॥<br>
जड कृष्णवर्ण तमोगुण ॥ तो तरी सुखदुःखा उदासीन ॥<br>
वृथा आयुष्य जाय सरून ॥ प्रपंच ना परमार्थ ॥ २०० ॥<br>
एवं त्रिगुण प्रतीति पिंडी पहावी ॥ त्यावरून समष्टीची ओळखावी ॥<br>
कारण की गुणेंवीण उत्पत्तिच न व्हावी ॥ भूत भौतिकांची ॥ १ ॥<br>
जो जो प्रत्यक्ष नव्हे विषय ॥ तो तो अनुमाने जाणावा प्रत्यय ॥<br>
व्यष्टीपरी असती समष्टिमय ॥ गुण हे तिन्ही ॥ २ ॥<br>
हा नदीसी पूर जेव्हां चालिला ॥ तेव्हां उगमी पर्जन्य असे पडिला ॥<br>
तैसा जगाचा प्रवाह दिसला ॥ तेव्हां गुण पूर्वी असती ॥ ३ ॥<br>
पर्जन्य जेव्हां पडतसे ॥ तेव्हां निश्चयें अभ्र आले असे ॥<br>
तैसी गुणउत्पत्ति जरी दिसतसे ॥ तरी अविद्याही आहे ॥ १ ॥<br>
एवं कार्यावरून कारण ॥ अविद्या आहेसें होय अनुमान ॥<br>
तेंही अधिष्ठानेंवीण ॥ उत्पन्न नव्हे ॥ ५ ॥<br>
जैसा मेघासी अवकाश पाहिजे ॥ तेव्हांच ढगाची उठती भोजें ॥<br>
तैसें भ्रमासीही लाहिजे ॥ सत्य आधिष्ठान ॥ ६ ॥<br>
तस्मात् मी आधष्ठान ब्रह्म ॥ असतां मूळ मायेंसी उद्गम् ॥<br>
तयेची पिली सत्त्व रज तम ॥ माय लेकुरे शोभतीं ॥ ७ ॥<br></div><br clear="left">
<div class="shl2"><br>
अतो मम समायोगाच्छक्तिः सा त्रिगुणात्मिका ॥ ६ ॥<br></div><br clear="left">
<div class="ovi2"><br>
सत्य अधिष्ठानेंवीण भ्रमासी ॥ उत्पत्तीच नव्हे निश्चयेंसी ॥<br>
म्हणुन माझिया समायोगेंसी ॥ त्रिगुणात्मक शक्ति होय ॥ ८ ॥<br>
सच्चिदानंद मी परमात्मा ॥ तो मी अधिष्ठान या रूपनामा ॥<br>
आधिष्ठानेंवीण वाउगिया भ्रमा ॥ उत्पत्ति नव्हे ॥ ९ ॥<br>
साधकेही पहावें ऐसें ॥ की मी प्रत्यगात्मा ब्रह्म ॥<br>
असत्या मजवरी हा भ्रम भासे ॥ त्रिगुण मायेचा ॥ २१० ॥<br></div><br clear="left">
<div class="shl2"><br>
आधिष्ठाने तु मय्येव भजते विश्वरूपताम् ॥<br>
शुक्तौ रजतवद्रजौ भुजंगो यद्वदेव तु ॥ ७ ॥<br></div><br clear="left">
<div class="ovi2"><br>
ते जे त्रिगुणात्मकशक्ति ॥ असंगा मज अधिष्ठानावरुती ॥<br>
झाली विश्वरूपें विस्तारती ॥ आपुली आपण ॥ ११ ॥<br>
मी सत्य परमात्मा असंग ॥ त्यावरी मिथ्या मायेचें कैसें सोंग ॥<br>
तरी पहा रज्जूवरी भुजंग ॥ की रजत शक्तीवरी ॥ १२ ॥<br>
कोणीकडे सत्य पहा दोरी ॥ कोणीकडे मिथ्या भुजंग त्यावरी ॥<br>
कोणीकडे सत्यत्वे शुक्ति सारी ॥ मिथ्या रजत कोणीकडे ॥ १३ ॥<br>
तेवीं मी परमात्मा केवढा कैसा ॥ अविनाश अक्षयी जैसा तैसा ॥<br>
तेथे हा नामरूपाचा ठसा ॥ मिथ्यात्वें कोणीकडे ॥ १४ ॥<br>
सर्प आणि रजत जैसें ॥ शिंपी दोरीवरी झालेचि नसे ॥<br>
विश्वही नामरूपात्मक तैसें ॥ झालेंचि नाहीं मजवरी ॥ १५ ॥<br>
दोरी शिंपीचे नेणणे झालें ॥ तेव्हांचि सर्प रौप्य भासलें ॥<br>
तैसेंचि मज असंगाचे रूप नाही कळलें ॥ तेव्हां भाविलें जग ॥ १६ ॥<br>
न कळण्यासीच अविद्या म्हणावी ॥ तयेची तीन रूपें जाणावीं ॥<br>
तेचि त्रिगुणात्मक ओळखावी ॥ शक्ति माझ्या ठायीं ॥ १७ ॥<br>
कळणे न कळणे अन्यथा कळणें ॥ हीच त्रिगुणांची लक्षणें ॥<br>
जड चंचळ आणि जाणणें ॥ ह्या शक्ति तिहींच्या ॥ १८ ॥<br>
कळणे सत्त्वगुण ज्ञानशक्ति ॥ जड तमोगुण नेणणे द्रव्यशक्ति ॥<br>
अन्यथात्वे जे चंचल विकृति ॥ ते क्रियाशक्ति रजोगुणा ॥ १९ ॥<br>
अविद्येची जे नेणीवतां ॥ तेचि द्रव्यशक्ति भूताकारता ॥<br>
उद्भवती झाली प्रत्यक्षता ॥ मज अधिष्ठानींच ॥ २२० ॥<br></div><br clear="left">
<div class="shl2"><br>
आकाशादीनि जायन्ते मत्तो भूतानि मायया ॥<br></div><br clear="left">
<div class="ovi2"><br>
त्या मजपासून मायेच्या योगें ॥ आकाशादि भूतें झाली वेगें ॥<br>
मायेनें म्हणजे कपटरूप अंगें ॥ न होऊन झाली ॥ २१ ॥<br>
माझिये स्वरूपाचा पाहतां ॥ अंताचि न लागे तत्त्वतां ॥<br>
तेथे एकदेशी मायेची वार्ता ॥ जेवीं मोहरी सागरीं ॥ २२ ॥<br>
तेचि त्रिगुणात्मिका शक्ति ॥ तिज पासून भूतें जाहलीं निश्चितीं ॥<br>
अव्यक्तचि आलें व्यक्ति ॥ भ्रमेंकडूनी ॥ २३ ॥<br>
हे अमुका पासूनिया संभवें ॥ तें कासयावरून समजावें ॥<br>
तरी कारणाचे लक्षण कांहीं असावें ॥ कार्यामाजीं ॥ २४ ॥<br>
मज असंगाचें सद्रूप लक्षण ॥ भूतांमाजी आले व्यापून ॥<br>
यास्तव मानावें की मजपासून ॥ भूतें झाली ॥ २५ ॥<br>
केवळ मजपासनाच झालीं ॥ ऐसें नव्हे हे मायेची भुली ॥<br>
त्या अविद्या मायेस्तव भतें प्रगटलीं ॥ तरी मायाही कारण ॥ २६ ॥<br>
मायेचा जो नाहीपणा ॥ भूतकार्यांत आला जाणा ॥<br>
सद्रप नसतां कांही असेना ॥ हेंचि रूप मायेचें ॥ २७ ॥<br>
सुवर्णाविण अलंकारा ॥ रूपचि नसे साचोकारा ॥<br>
तेवीं अस्तित्वेवीण निर्धारा ॥ रूप नसे मायेसी ॥ २८ ॥<br>
एवं कारणाचे गुण कार्याआंत ॥ आले असती अनुभवा येत ॥<br>
परी कार्याची किमपि नसे मात ॥ कारणाच्या ठायीं ॥ २९ ॥<br>
भूतांमाजी आपेआप ॥ माझें व्यापिलेंसे सद्रूप ॥<br>
परी केवळ माझ्याठायीं आरोप ॥ नाहींच भूतांचा ॥ २३० ॥<br>
असो प्रथम विकार अवकाश ॥ रूपें उत्पन्न झालें आकाश ॥<br>
त्या आकाशामाजीं ब्रह्म सदंश ॥ व्यापून आला ॥ ३१ ॥<br>
सदंशा ठेविलें आकाश नाम ॥ त्यावीण नाहीपणाचा संभ्रम ॥<br>
तेंचि मायेचें निस्तत्त्वरूप परम ॥ व्यापलें असे ॥ ३२ ॥<br>
निश्चलत्व अवकाश धर्म जातीचे ॥ शब्द मुख्यगुण आकाशाचे ॥<br>
हे स्वरूपी पाहतां असाचे ॥ परी सद्रप असे आकाशीं ॥ ३३ ॥<br>
मायेपरीस दशगुण ॥ उणें असें हें गगन ॥<br>
तया गगनापासून जनन ॥ वायूचे झालें ॥ ३४ ॥<br>
आतां वायूची जितुकीं कारणे ॥ तितुक्यांची वायूंत आली लक्षणें ॥<br>
वायू आहेसा वाटे जेणें ॥ तो सदंश ब्रह्मींचा ॥ ३५ ॥<br>
तेणेंवीण जो नाहीपणा ॥ मायेचा व्यापला जाणिजे मना ॥<br>
शब्दगुणही व्यापला जाणा ॥ गगनतत्त्वाचा ॥ ३६ ॥<br>
ध्वनि मात्र शब्द होता गगनीं ॥ तो स्पष्ट झालावायूंत येउनी ॥<br>
सुसाट वायू वाहतां ध्वनि ॥ उमटूं लागे ॥ ३७ ॥<br>
वायूचा चंचळचि स्वभाव ॥ विहरणकर्म हे अपूर्व ॥<br>
स्पर्श गुण हा स्वयमेव ॥ जातीचा असे ॥ ३८ ॥<br>
परी आकाशाहून दशगुणें ॥ वायूचे रूप असे उणें ॥<br>
त्या वायूचे पोटी जन्म होणें ॥ महातेजासी ॥ ३९ ॥<br>
आहे अग्नि हा ब्रह्म सदंश ॥ त्यावीण माया निस्तत्वें फोस ॥<br>
ही दोन्ही कारणे आणि भूतांचे अंश ॥ असती कारणत्वें तेजीं ॥ २४० ॥<br>
भुग भुग ऐशी ध्वनि उठिली ॥ तेचि आकाशाची व्याप्ति झाली ॥<br>
उष्णस्पर्शे वायूने वस्ती केली ॥ तेज कार्यामाजीं ॥ ४१ ॥<br>
अग्नीचा उष्णत्व हा धर्म ॥ दहन पचेन हे कर्म ॥<br>
रूप गुण मुख्यत्वे नेम ॥ असती जातीचे ॥ ४२ ॥<br>
परी उणे असे दशगुणीं ॥ भासरूपें एकदेशी अग्नि ॥<br>
तया तेजा पोटीं पाणी ॥ जन्म पावलें ॥ ४३ ॥<br>
आहे पाणी तें सद्रूप ॥ नसे ते माया असद्रूप ॥<br>
बुळबुळ वाजतसे आप ॥ तो शब्द आकाशींचा ॥ ४४ ॥<br>
शीत स्पर्श तो वायूचा ॥ उष्णत्व आणि भास तेजाचा ॥<br>
द्रवत्व क्लेदन रस गण जातीचा ॥ आपाचा प्रसिद्ध ॥ ४५ ॥<br>
परी अमीहून दशांशेंसी ॥ आप उणे असे एकदेशी ॥<br>
तया आपचिये कुशीं ॥ पृथिवी जन्मली ॥ ४६ ॥<br>
आहे पृथिवी तोचि सदंश ॥ नाहीपणा मायेचा अंश ॥<br>
कडड शब्द तेंचि आकाश ॥ पृथिवींत आले ॥ ४७ ॥<br>
वायूचा व्यापला स्पर्श कठिण ॥ चित्र विचित्र भासलें तो अग्न ॥<br>
मृदुत्वें व्यापलें तें जीवन ॥ पृथिवीमाजी ॥ ४८ ॥<br>
कठिण धर्म कर्म धारण ॥ मुख्य पृथिवीचा गंध गुण ॥<br>
परी उणी असे आपाहून ॥ दशगुणें पृथिवी ॥ ४९ ॥<br>
उणें तरी एकाहून एक ॥ परी जडत्वे अधिकाधिकः ॥<br>
गुणही तैसे अवश्यक ॥ आगळेपणें ॥ २५० ॥<br>
आकाशी एक शब्दगुण ॥ वायु शब्द स्पर्श द्विगुण ॥<br>
तेज ते शब्द स्पर्श रूप त्रिगुण ॥ चतुर्गण आप ॥ ५१ ॥<br>
शब्द स्पर्श रूप आणि रस ॥ गंधासहित पांच असती पृथिवीस ॥<br>
परी एकेक गुण जातीचा करी वास ॥ कारणत्वे येर ॥ ५२ ॥<br>
ऐशी पंचभूते वेगळालीं ॥ माझ्या आश्रयें मायेने उभविलीं ॥<br>
तया भूतांपासून तत्त्वे निपजलीं ॥ एकेकांतून त्रिगुणरूपें ॥ ५३ ॥<br>
अंतःकरण व्यानं श्रोत्रं वाचा ॥ शब्द सह उद्भव आकाशी त्रिगुणाचा ॥<br>
मन समान पाणि स्पर्श त्वचा ॥ वायूचे त्रिगुण ॥ ५४ ॥<br>
बुद्धि उदान चक्षु पाद रूप ॥ तेजी प्रगटले त्रिगुणाचे स्वरूप ॥<br>
चित्त प्राण जिव्हा उपस्थरस |आप जन्मलें त्रिगुणाशीं ॥ ५५ ॥<br>
अहंकार अपान प्राण ॥ गुद गंधविषय मिळून ॥<br>
पृथिवीतून प्रगटले त्रिगुण ॥ एवं पंचवीस तत्त्वे ॥ ५६ ॥<br>
इतुका परस्परानुप्रवेश ॥ होतां स्पष्टता आली पंचभूतास ॥<br>
भूतकर्दम म्हणावे यास ॥ येथून पिंडास जन्म होय ॥ ५७ ॥<br></div><br clear="left">
<div class="shl2"><br>
तैरारब्धमिदं विश्वं देहोऽयं पांचभौतिकः ॥ ८ ॥<br></div><br clear="left">
<div class="ovi2"><br>
ती पांचीही भूते मिळूनी ॥ जे का पंचवीस तत्त्वांची श्रेणी ॥<br>
तेथून देह झाला म्हणूनी ॥ पांचभौतिक म्हणावा ॥ ५८ ॥<br>
परी पंचीकरण केलियावीण ॥ देह हा नव्हचि निर्माण ॥<br>
पूर्वी जी तत्त्वे झाली उत्पन्न ॥ ती अपंचीकृत ॥ ५९ ॥<br>
आतां तेंचि पंचीकरण कैसें ॥ बोलिजेत आहे अपैसें ॥<br>
त्यापासून होताति अस्थिमांसें ॥ आदिकरूनि पंचवीस ॥ २६० ॥<br>
एकेक भूत द्विधा झालें ॥ ज्याचे त्यांतचि अर्ध राहिलें ॥<br>
पुनः अर्धे चतुर्धा विभागलें ॥ तें मिळालें चहूंशीं ॥ ६१ ॥<br>
प्रथम आकाश जाहलें द्विधा ॥ अंतःकरण आकाशी राहिला भाग अर्धा ॥<br>
येर अर्धभाग विभागिला चतुर्धा ॥ तो दिधला चारभूतां ॥ ६२ ॥<br>
व्यान वायूसी मिळाला ॥ श्रोत्र तेजी जाऊन राहिला ॥<br>
वाचा मीनलीआपाला ॥ पृथिवीसी शब्द ॥ ६३ ॥<br>
वायूचे भाग झाले दोन ॥ त्यांत अर्धभाग राहिला समान ॥<br>
येर अर्ध झाला चतुर्गुण ॥ तो मीनला चहूं भूतां ॥ ६४ ॥<br>
मन राहिले आकाशीं ॥ त्वचा मिळाली तेजासी ॥<br>
पाणि मीनला आपासी ॥ पृथिवीसी स्पर्श ॥ ६५ ॥<br>
तेजाचे रूप द्विधा झालें ॥ अर्ध चक्षुतेजींच राहिलें ॥<br>
अर्ध तेंच चतुर्धा विभागलें ॥ तें मीनले चौभूतां ॥ ६६ ॥<br>
आकाशी बुद्धीचा वास ॥ वायूंत उदाना रहिवास ॥<br>
पाद मिळता झाला आपास ॥ पृथिवीसी रूप ॥ ६७ ॥<br>
द्विधा झालें आपभूत ॥ अर्थ भाग त्याचा त्यांत उपस्थ ॥<br>
येर मिळाले चहु भूतांत ॥ चार भाग अर्धाचे ॥ ६८ ॥<br>
आकाशी राहिले चित्त ॥ प्राण वायूमाजी मिळत ॥<br>
जिव्हा तेजी सांठवत ॥ रसभमीशी ॥ ६९ ॥<br>
द्विधा पृथिवी विभागली ॥ गंधरूपें अर्ध आपण राहिली ॥<br>
अर्धचतुर्धारूप झाली ॥ तें प्रवेशली चौभूतीं ॥ २७० ॥<br>
अहंकार आकाशी राहिला ॥ अपान वायूत समरसला ॥<br>
घ्राण तेजासी मिळाला ॥ आपासी गुद ॥ ७१ ॥<br>
एवं परस्परानुप्रवेश ॥ होतां पंचवीस जाहले जडांश ॥<br>
त्यासहित उत्पत्ति झाली स्थूलास ॥ जो देह पांचभौतिक ॥ ७२ ॥<br>
अंतःकरण मन बुद्धि चित्त ॥ अहंकार आकाशी जेव्हां मिळत ॥<br>
तेव्हां कामक्रोधादि समस्त ॥ उद्भवते झाले ॥ ७३ ॥<br>
व्यान समान उदान प्राण ॥ अपान हे पांच मिळतां वायू पूर्ण ॥<br>
तेव्हां चलनवलनादि पांच गुण ॥ होते झाले ॥ ७४ ॥<br>
श्रोत्र त्वचा चक्षु जिव्हा घ्राण ॥ पांच मिळतां तेज झालें विस्तीर्ण ॥<br>
तेणें चक्षुधा तृषादि झाले उत्पन्न ॥ पांच गुण तेजाचे ॥ ७५ ॥<br>
वाचा पाणि पाद उपस्थ ॥ गुद मिळतां आप स्पष्ट होत ॥<br>
तेथून लाळ रक्त स्वेद मूत्र शुक्लित ॥ जाहले असती ॥ ७६ ॥<br>
शब्द स्पर्श रूप रस गंध ॥ पांच मिळतां पृथ्वी सुबद्ध ॥<br>
त्यापासून अस्थि मांसादि प्रसिद्ध ॥ प्रगटते झाले ॥ ७७ ॥<br>
एवं ही पंचवीस तत्त्वे मिळूनी ॥ स्थूळदेहाची झाली उभवणी ॥<br>
सर्वची पंचभूतांचे म्हणूनी ॥ भौतिक बोलिजे ॥ ७८ ॥<br>
त्या देहासी मी मी म्हणतां ॥ जीवासी लाज न वाटे तत्त्वतां ॥<br>
जीवाचें निजरूप जरी विचारितां ॥ मी असंग की आत्मा ॥ ७९ ॥<br>
आत्मा देह नव्हे कदां ॥ अथवा माझाही म्हणावया नुरें धंदा ॥<br>
परी या अज्ञान अविद्येने खेदा ॥ योजिलें देहबुद्धीसी ॥ २८० ॥<br>
देह तरी आत्मरूपा पासून ॥ जाहलाचि नाही की निर्माण ॥<br>
अविद्येस्तव भूतें जाहली उत्पन्न ॥ त्यापासून देह ॥ ८१ ॥<br>
भौतिकत्वही स्पष्ट असूनी ॥ परी न होय भूतांपासूनी ॥<br>
प्रत्यक्ष वृक्षलतादिकांची उभवणी ॥ ते तरी शुद्ध असत ॥ ८२ ॥<br>
देह जरी भूतांपासूनी होते ॥ काही तरी शुद्ध असते ॥<br>
याची कारणे असती भूते ॥ तरी जन्मतें कां अमंगळीं ॥ ८३ ॥<br>
स्त्री पुरुषांचे जें मैथुन ॥ अमंगळ रक्त रेत दोन ॥<br>
मिळतां देहाचे होय जनन ॥ हा विस्तार पूर्वाध्यायीं ॥ ८४ ॥<br>
पहिली मानसिक सृष्टि झाली ॥ जे इच्छेनें ब्रह्मदेवें कल्पिली ॥<br>
ती ती जोडपींच असती जन्मलीं ॥ स्त्री पुरुष रूपें ॥ ८५ ॥<br>
पुढे स्त्री पुरुषांचे होतां मैथुन ॥ या देहाचे होय जनन ॥<br>
म्हणून या परता अमंगळ आनं ॥ पदार्थ नसे जगीं ॥ ८६ ॥<br></div><br clear="left">
<div class="shl2"><br>
पितृभ्यामशितादन्नात्षट्कोशं जायते वपुः ॥<br>
स्नायवोऽस्थीनि मज्जा च जायन्ते पितृतस्तथा ॥ ९ ॥<br></div><br clear="left">
<div class="ovi2"><br>
माता पिता अन्न खाती ॥ त्या अन्नरसें रक्तरेतें होती ॥<br>
उभय वीर्यापासून जन्मती ॥ षट्कोशिक देह ॥ ८७ ॥<br>
कोश म्हणजे सहा धातु ॥ उभय वीर्याच्या असती निफजतु ॥<br>
षट्कोशिक नाम असे या हेतु ॥ तीन तीन एकेकाच्या ॥ ८८ ॥<br>
शिरा अस्थि मज्जा हे तीन ॥ कठीणरूप श्वेतवर्ण ॥<br>
भाग होती पित्यापासून ॥ गर्भी वीर्याच्या योगें ॥ ८९ ॥<br></div><br clear="left">
<div class="shl2"><br>
त्वङ मांसशोणितमिति मातृतश्च भवन्ति हि ॥<br>
भावाः स्युः षड्वधास्तस्य मातृजाः पितृजास्तथा ॥ १० ॥<br></div><br clear="left">
<br><div class="ovi2"><br>
त्वचा मांस शोणित तिन्हीं ॥ रक्तवर्ण होती मातेपासूनी ॥<br>
एवं तीन तीन भाव मिळून ॥ षट्कोशिक देह ॥ २९० ॥<br>
हे सहाही भाव उभयतांचे ॥ असती माता आणि पितयाचे ॥<br>
परी या निमित्त होय अन्य साचें ॥ तेही बोलिजे ॥ ९१ ॥<br></div><br clear="left">
<div class="shl2"><br>
रसजा आत्मजाः सत्त्वसंभूताः स्वात्मजास्तथा ॥<br></div><br clear="left">
<div class="ovi2"><br>
देहाचे भाव अनेक ॥ विकाराचे विकारात्मक ॥<br>
रसापासून होती कांहीं एक ॥ कांही जीवात्म्यापासूनी ॥ ९२ ॥<br>
कांहीं गुणापासून उत्पत्ति ॥ कांहीं कर्मापासून होती ॥<br>
कांहीं मानसापासून निपजती ॥ परी सर्व भूतात्मक ॥ ९३ ॥<br>
हे इतुकेही पृथकाकारें ॥ बोलिजेताती अल्प अनुकारें ॥<br>
प्रथम मातेचे भाव किती प्रकारें ॥ असती ते ऐका ॥ ९४ ॥<br></div><br clear="left">
<div class="shl2"><br>
मृदवः शोणितं मेदो मज्जा प्लीहा यकृदगुदम् ॥ ११ ॥<br>
हन्नाभीत्येवमाद्यास्तु भावा मातृभवा मताः ॥<br></div><br clear="left">
<div class="ovi2"><br>
रक्त मज्जा प्लीहा मेद ॥ यकृत हृदय नाभी गुद ॥<br>
इतुकेही भाव जे जे मृद ॥ ते ते मातेपासूनी ॥ ९५ ॥<br>
मज्जा तरी पित्यापासूनी ॥ मागें बोलिली श्वेतवर्णी ॥<br>
परी रक्तवर्ण मृदुत्वें जननी ॥ पासावही झाली ॥ ९६ ॥<br>
प्लीहा म्हणजे मांसाचे गोळे ॥ ठायी ठायी असती सगळे ॥<br>
यकृत म्हणजे मांसखण्ड काळें ॥ दक्षिण पाश्वीं ॥ ९७ ॥<br>
संधी संधीसी जमतसे मेद ॥ नाभि हृदय आणि प्रसिद्ध गुद ॥<br>
हे इतुकेही भाव सर्व मृदामातेचे असती ॥ ९८ ॥<br></div><br clear="left">
<div class="shl2"><br>
श्मश्रुलोमकचस्नायुशिराधमनयो नखाः ॥ १२ ॥<br>
दशनाः शुक्रमित्याद्याः स्थिराः पितृसमुद्भवाः ॥<br></div><br clear="left">
<div class="ovi2"><br>
श्मश्रु लोम कच हे केश ॥ स्नायु धमनी शिरा विशेष ॥<br>
नखें दंत रेत स्थिरांश ॥ पित्यापासून होती ॥ ९९ ॥<br>
श्मश्रु मिशा सर्वांगी लव ॥ तया लोम हे ठेविलें नांव ॥<br>
कच म्हणजे मस्तकावरी उद्भव ॥ एवं हे त्रिविधा ॥ ३०० ॥<br>
तेवींच शिराही त्रिविधा असती ॥ ठायी ठायीं बंधनें त्या स्नायु म्हणती ॥<br>
धमनी म्हणाव्या जेणे प्राण वाहती ॥ श्लेष्में व्याप्त त्या शिरा ॥ १ ॥<br>
शुक्र मिशा आणि दर्शन ॥ जन्मानंतर होती उत्पन्न ॥<br>
येर नखें शिरा आदिकरून ॥ गर्भीच होती ॥ २ ॥<br></div><br clear="left">
<div class="shl2"><br>
शरीरोपचितिवर्णो वृद्धिस्तृप्तिर्बलं स्थिस्तिः ॥ १३ ॥<br>
अलोलुपत्वमुत्साह इत्यादि रसजं विदुः ॥<br></div><br clear="left">
<div class="ovi2"><br>
जन्म झालियानंतर ॥ उपचिती म्हणजे वाढे शरीर ॥<br>
पुढे हळूहळू वाढण्याचा प्रकार ॥ तयासी वृद्धि बोलिजे ॥ ३ ॥<br>
सुंदर वाईट गोरें काळें ॥ दिवसे दिवस वर्ण तो निवळे ॥<br>
तृप्ति आणि बळही प्रबळे ॥ अन्नरसें वांचे ॥ ४ ॥<br>
अमुक पाहिजे अलोलुपता ॥ इच्छित प्राप्तें उत्साह चित्ता ॥<br>
आदि करून सर्व हे तत्त्वतां ॥ अन्नरसें होती ॥ ५ ॥<br></div><br clear="left">
<div class="shl2"><br>
इच्छा द्वेषः सुखं दुःखं धर्माधर्मों च भावना ॥ १४ ॥<br>
प्रयत्नो ज्ञानमायुश्चेंद्रियाणित्येवमात्मजाः ॥<br></div><br clear="left">
<div class="ovi2"><br>
इच्छा द्वेष सुखदुःख सर्व ॥ धर्म अधर्मादि भाव ॥<br>
हे मनाचे कार्य परी जीवापासाव ॥ यास्तव आत्मज बोलिले ॥ ६ ॥<br>
अथवा देहादि काया सर्वांसी ॥ आत्मा म्हणूनि धरिलें मानसीं ॥<br>
तेव्हां बोलिलें की उत्पत्ति यासी ॥ असे आपणापासूनि ॥ ७ ॥<br>
प्रयत्न आणि ज्ञान ॥ प्रवृत्ति निवृत्तीकडे समान ॥<br>
हे जीवाचें कार्य संपूर्ण ॥ यास्तव आत्मज बोलावें ॥ ८ ॥<br>
तेवींच पूर्वी कर्म आपण ॥ केले तैसें आयुष्याचे नियमन ॥<br>
तस्मात आयुष्यही असे निर्माण ॥ आत्म्या पासूनी ॥ ९ ॥<br>
आणि इंद्रियेही प्रवेशकाळीं ॥ जीव चैतन्य सजीव सकळी ॥<br>
होती म्हणून मुखकमळीं ॥ आत्मज बोलिली ॥ ३१० ॥<br>
ज्ञानेंद्रिय आणि कर्मेंद्रिय ॥ हा दशधा इंद्रिय समुदाय ॥<br>
भिन्न भिन्न असती तयांचे विषय ॥ तेही संकेतें बालूं ॥ ११ ॥<br></div><br clear="left">
<div class="shl2"><br>
ज्ञानेंद्रियाणि श्रवणं स्पर्शनं दर्शनं तथा ॥ १५ ॥<br>
रसनं घ्राणमित्याहुः पंच तेषां तु गोचराः ॥<br></div><br clear="left">
<div class="ovi2"><br>
श्रोत्र त्वचा चक्षु जिव्हा घ्राण ॥ ही पांच ज्ञानेंद्रियें बोलती वचन ॥<br>
या पाचांचे पांच भिन्न भिन्न ॥ बोलिजेती विषय ॥ १२ ॥<br></div><br clear="left">
<div class="shl2"><br>
शब्दः स्पर्शस्तथा रूपं रसो गंध इति क्रमात् ॥ १६ ॥<br></div><br clear="left">
<div class="ovi2"><br>
शब्द स्पर्श रूप रस गंध ॥ पांचांचे अनुक्रमें पांच प्रसिद्ध ॥<br>
मुख्य श्रोत्राचा विषय शब्द ॥ त्वचेचा स्पर्श ॥ १३ ॥<br>
चर्चें रूप जिव्हेचा रस ॥ घ्राणेंद्रियासी घेणे सुवास ॥<br>
हे पांचांचे पांच बहुवस ॥ आतां कर्मेद्रियें ऐकें ॥ १४ ॥<br></div><br clear="left">
<div class="shl2"><br>
वाकरांघ्रिगुदोपस्थान्याहुः कर्मेंद्रियाणि हि ॥<br>
वचनादानगमनविसर्गरतयः क्रमात् ॥ १७ ॥<br></div><br clear="left">
<div class="ovi2"><br>
वाचा पाणि आणि पाद ॥ उपस्थ चौथे पांचवें गुद ॥<br>
या पांचां कर्मेंद्रियांच्या विशद ॥ पांच क्रिया अनुक्रमें ॥ १५ ॥<br>
वाणीचे वचन हस्ता देणे घेणें ॥ पादाचें गमन उपस्था भोगणे ॥<br>
रति गुदासी विसर्ग करणें ॥ क्रिया पांचांच्या ॥ १६ ॥<br></div><br clear="left">
<div class="shl2"><br>
क्रियास्तेषां मनोबुध्दिरहंकारस्ततः परम् ॥<br>
अंतःकरणमित्याहुश्चित्तं चेति चतुष्टयम् ॥ १८ ॥<br></div><br clear="left">
<div class="ovi2"><br>
विषयासहित ज्ञानेंद्रिये ॥ क्रियसहित कर्मेद्रिये ॥<br>
ही दशधा बोलिली बहिरिद्रये ॥ अंतरिद्रियें अंतरीं ॥ १७ ॥<br>
एकचि स्फूर्ति अंतःकरणाची ॥ चतुर्धारूप ओळख त्याची ॥<br>
मन बुध्दि चित्त अहंकार रूपेंची ॥ बोलत असती ॥ १८ ॥<br></div><br clear="left">
<div class="shl2"><br>
सुखं दुःखं च विषयौ विज्ञेयौ मनसः क्रियाः ॥<br>
स्मृतिभीतिविकल्पाद्या बुध्दिः सान्निश्चयात्मिका ॥ १९ ॥<br></div><br clear="left">
<div class="ovi2"><br>
एकचि निर्विकल्प स्फुरण ॥ तेंचि संशयात्मक मन ॥<br>
सुख दुःख उठे तयापासून ॥ संकल्प विकल्पानुसार ॥ १९ ॥<br>
होय की नव्हे हाचि संशय ॥ तेणें सुख दुःखें होती द्वय ॥<br>
अथवा अमुक कार्ये सुख की दुःख होय ॥ हा निवाडा नव्हे ॥ ३२० ॥<br>
तस्मात् सुख दुःखात्मक विषयाची ॥ क्रिया होणे असे मनाची ॥<br>
पुढें निश्चय करणे ते बुद्धि साची ॥ अमुकच म्हणूनि ॥ २१ ॥<br>
स्मृति भीति लज्जा धृति ॥ शोक मोह धारणावृत्ति ॥<br>
संशयात्मक मनासी उठती ॥ निश्चय करी ते बुध्दि ॥ २२ ॥<br></div><br clear="left">
<div class="shl2"><br>
अहं ममेत्यहंकारश्चित्तं चेतयते यतः ॥<br>
सत्त्वाख्यमन्तःकरणं ॥ गुणभदात्रिधा मतम् ॥ २० ॥<br></div><br clear="left">
<div class="ovi2"><br>
अमुक हे तों अगत्य करूं ॥ हे अमुक सर्वथा न करूं ॥<br>
हे माझें हा मी अहंकारु ॥ बोलिजेताहे ॥ २३ ॥<br>
तें कार्य झालियाविण ॥ जयाचें न राहे चिंतन ॥<br>
हेचि चित्ताचे लक्षण ॥ सर्वदां स्फुरे ॥ २४ ॥<br>
ऐसें चतुर्धारी परी एक ॥ अंतःकरण वृत्त्यात्मक ॥<br>
हे सत्वगुणींच आवश्यक ॥ ज्ञानशक्ति म्हणूनि ॥ २५ ॥<br>
परी त्रिगुण तेथें असती ॥ त्या गुणयोगें त्रिविध प्रकृति ॥<br>
हेही सर्वांसी असे प्रतीति ॥ की अंतःकरण त्रिविध ॥ २६ ॥<br></div><br clear="left">
<div class="shl2"><br>
सत्त्वं रजस्तम इति गुणः सत्वात्तु सात्त्विकाः ॥<br>
आस्तिक्यशुध्दिधर्मैकमतिप्रभृतयो मताः ॥ २१ ॥<br></div><br clear="left">
<div class="ovi2"><br>
सत्त्व रज तम हे गुण ॥ त्यांत सात्विकवृत्तीची ओळखण ॥<br>
सखचि होय जीवालागून शांतवृत्ति योगें ॥ २७ ॥<br>
आस्तिक्य बुद्धि शुक्ल धर्म ॥ तेचि एक आवडी परम ॥<br>
कर्म होताही भाव निष्कर्म ॥ अथवा ज्ञान वैराग्य ॥ २८ ॥<br>
शांति क्षमा आदिकरून ॥ तितिक्षा श्रध्दा भक्ति भजन ॥<br>
ह्या वृत्ति सुखासीच कारण ॥ असती जीवा ॥ २९ ॥<br></div><br clear="left">
<div class="shl2"><br>
रजसो राजसा भावाः कामक्रोधमदांदयः ॥<br>
निद्रालस्यप्रमादादि वंचनाद्यास्तु तामसाः ॥ २२ ॥<br></div><br clear="left">
<div class="ovi2"><br>
रजोगुणाचे भाव जे होणें ॥ दुःखचि जीवा होतसे तेणें ॥<br>
कामक्रोध लोभादि लक्षणें ॥ मदमत्सरादि ॥ ३३० ॥<br>
अप्राप्ताची इच्छी प्राप्ति ॥ तयासी काम बोलताती ॥<br>
तेथे विघ्ने जरी होती ॥ तरी क्रोध उठे ॥ ३१ ॥<br>
अथवा प्राप्त जरी झालें ॥ तें असावें न जावें नासलें ॥<br>
या आवडीसी लोभ बोलिलें ॥ एवं तिन्ही दुःखकारी ॥ ३२ ॥<br>
तैसेचि मदमत्सरादि सकळ ॥ तेणेही जीवा होय तळमळ ॥<br>
क्षण एक विश्रांति नव्हे निर्मळ ॥ कवणेही काळीं ॥ ३३ ॥<br>
तमोगुणाची जे वृत्ति ॥ निद्रा आळस प्रमाद उठती ॥<br>
येणें सुखदुःखें दोनीही न होती ॥ आयुष्य जाय वृथा ॥ ३४ ॥<br>
असो रज तम हे गुण दोनी ॥ जीवासी बळें घालिती बंधनीं ॥<br>
परमार्थी लागे तरी याची होय हानि ॥ सत्वाचेनि उदयें ॥ ३५ ॥<br></div><br clear="left">
<div class="shl2"><br>
प्रसन्नोंद्रियतारोग्यानालस्याद्यास्तु सत्त्वजाः ॥<br>
देहो मात्रात्मकस्तस्मादादत्ते तद्गुणानिमान् ॥ २३ ॥<br></div><br clear="left">
<div class="ovi2"><br>
आरोग्य इंद्रियांची प्रसन्नता ॥ अनालस्यादि अवस्था तत्त्वतां ॥<br>
प्रगटती सत्त्वगुण प्राप्त होतां ॥ ज्या मोक्षकर जीवा ॥ ३६ ॥<br>
देह मात्र जितुका उत्पन्न ॥ तो देह मात्रात्मक आपण ॥<br>
जैसा जैसा अंतरीं उठे गण ॥ तैशी तैशी बाह्यक्रिया ॥ ३७ ॥<br>
मुख्य देहबुद्धीच्या योगें ॥ आशादिकांचा जीवा रोग लागे ॥<br>
जरी पूर्वक, सत्त्वगुण जागे ॥ तरी नैराश्यादि प्रगटती ॥ ३८ ॥<br>
हेचि मुख्य आरोग्यता ॥ होय सत्त्वगुण उदया येतां ॥<br>
तेवींच इंद्रियांची प्रसन्नता ॥ वैराग्य योगें होत ॥ ३९ ॥<br>
ये हवीं बहुत विषय भोगितां ॥ तृप्ति नव्हें इंद्रियां समस्तां ॥<br>
अग्नीवरी धृत शिचितां ॥ आधिक वाढे ॥ ३४० ॥<br>
तस्मात् दोषदृष्टि पदार्थी उपजे ॥ तेणेंचि वैराग्य ही लाहिजे ॥<br>
मग रजकार्य इच्छादिक जें जें ॥ मावळू लागे ॥ ४१ ॥<br>
शब्दादि विषय जरी न मिळती ॥ तरी तळमळचि असेना चित्तीं ॥<br>
सहज इंद्रियां होय ताप्ति ॥ हेचि प्रसन्नता ॥ ४२ ॥<br>
मग परमार्थी गोडी लागे ॥ शमदमादि साधनें करी अंगें ॥<br>
तेव्हां आलस्यादि तमकार्य भंगे ॥ हे अनालस्यता ॥ ४३ ॥<br>
आदि शब्दें विवेक दया शांति ॥ हेही परमार्थाची संपत्ति ॥<br>
सत्त्वगुण प्रगटतां अनायासें संहरती ॥ लोभादि सर्व ॥ ४४ ॥<br>
एवं रज तमाचे निर्दळण ॥ होय वाढतां चित्तीं सत्वगुण ॥<br>
नातरी हे दोन्ही करिती बंधन ॥ अत्यंत जीवा ॥ ४५ ॥<br>
चित्ताचे ठायीं गुणाची वस्ती ॥ तेणें काळानुरूप विकार होती ॥<br>
एक येतां दोन जाती ॥ कर्मानुसार ॥ ४६ ॥<br>
जेवीं सराटा भूमी पडतां ॥ दोन खाली एक कांटा वरुता ॥<br>
तेवीं एक गुण आधिक होतां ॥ आच्छादती दोन ॥ ४७ ॥<br>
असो अंतरीं जो जो गुण उठे ॥ तैशी तैशी बाह्यक्रिया उमटे ॥<br>
सत्वगुणें भवबंध तुटे ॥ जडे रजतमें ॥ ४८ ॥<br>
देहमात्र असे जितका ॥ व्यापार त्रिगुणाचा सारिखा ॥<br>
शब्द स्पर्शादि मात्रादिकां ॥ प्रकारही तोच ॥ ४९ ॥<br>
अंतरींचे गुणाची परी ॥ तैसाचि प्रवर्ते बाह्य व्यापारी ॥<br>
गुणाऐशी प्रवृत्ति धरी ॥ घोर मूढ शांत ॥ ३५० ॥<br>
शांतवृत्तीने सुख पावे ॥ घोरवृत्तीने दुःख पावे ॥<br>
मूढवृत्तीने निर्फळ जावें ॥ आयुष्य वृथा ॥ ५१ ॥<br>
अंतर्वृत्ति तेचि प्रमाण ॥ प्रमेय ते विषय संपूर्ण ॥<br>
प्रमाता स्वयें जीव आपण ॥ सुखदुःख भोक्ता ॥ ५२ ॥<br>
असो ऐशी गुणाची परी ॥ क्षणक्षणां पालट धरी ॥<br>
आतां कोण भूताचें कोण कार्य निर्धारीं ॥ वोलिजेल संक्षेपें ॥ ५३ ॥<br></div><br clear="left">
<div class="shl2"><br>
शब्दःश्रोत्रं मुखरता वैचित्र्यं सूक्ष्मता धृतिः ॥<br>
वलं च गगनाद्वायोःस्पर्शश्च स्पर्शनेन्द्रियम् ॥ २४ ॥<br></div><br clear="left">
<div class="ovi2"><br>
शब्द श्रोत्र विचित्रता ॥ धैर्य बल दचक भीति आदि सूक्ष्मता ॥<br>
हे आकाशकार्य तत्वतां ॥ वृत्ति स्फूर्तिरूप ॥ ५४ ॥<br>
कांहीं बोलावें हे वाटे ॥ तरी आधी अंतरीं स्फूर्ति हे उठे ॥<br>
तेचि परापुढे शब्द पालटे ॥ वैखरीस येतां ॥ ५५ ॥<br>
त्या शब्दाचा जो गजरं ॥ ऐकावया श्रवण द्वार ॥<br>
परी अंतःकरणी तो निर्धार ॥ जाऊन आदळे ॥ ५६ ॥<br>
पोकळीतूनाच शब्द उठिला ॥तो पोकळ अंतरी जाऊन मिळाला ॥<br>
एवं शब्द श्रोत्र उभय व्यापाराला ॥ आकाश कारण ॥ ५७ ॥<br>
जे जे अंतरीं उठे वत्ति ॥ धृति दचक अथवा भीति ॥<br>
सूक्ष्मरूपें लखलख स्थिति ॥ स्मरतां पाहतां उठे ॥ ५८ ॥<br>
एकाएकी चंद्रप्रभा पाहतां ॥ आगचि लागली भावी चित्ता ॥<br>
हेचि जाणावी विचित्रता ॥ परी आकाशकार्य ॥ ५९ ॥<br>
मुख्य अज्ञानशून्यत्त्वाचे योगें ॥ भीति धृति हे होऊ लागे ॥<br>
आतां वायूचे कार्य बोलिजे वेगें ॥ स्पर्श आणि त्वचा ॥ ३६० ॥<br>
त्वचेशी शीतोष्ण स्पर्शतां ॥ स्पर्श कळे वायूकरितां ॥<br>
मुख्यत्वे त्वचेची वायु देवता ॥ आणि स्पर्शविषय वायूचा ॥ ६१ ॥<br></div><br clear="left">
<div class="shl2"><br>
उत्क्षेपणमपक्षेपाकुंचने गमनं तथा ॥<br>
प्रसारणमितीमानि पंच कर्माणि रूक्षता ॥ २५ ॥<br></div><br clear="left">
<div class="ovi2"><br>
उठणे आणि बसणें ॥ आखडून घेणे आणि चालणें ॥<br>
पसरणे ही पांच कार्ये होणें ॥ वायुच्यायोगें ॥ ६२ ॥<br>
सूक्ष्मरूपें जें जें चलन ॥ स्फूर्ति सहित अंतरीं स्फुरण ॥<br>
तैसे तैसे व्यापार होणें ॥ सर्व देहाचे ॥ ६३ ॥<br></div><br clear="left">
<br><div class="shl2"><br>
प्राणापानौ तथा व्यानसमानोदान संज्ञकान् ॥<br>
नागः कूर्मश्च कृकलो देवदत्तो धनंजय॥ २६ ॥<br></div><br clear="left">
<div class="ovi2"><br>
प्राण अपान व्यान समान ॥ उदानाादि हे मुख्य पंचप्राण ॥<br>
तेवीं नाग कूर्म कृकल उपप्राण ॥ देवदत्त धनंजय ॥ ६४ ॥<br></div><br clear="left">
<div class="shl2"><br>
दशेति वायुविकृतीस्तथा गृह्णाति लाघवम् ॥<br>
तेषां मुख्यतरः प्राणो नाभेः कंठादवस्थितः ॥ २७ ॥<br></div><br clear="left">
<div class="ovi2"><br>
एवं हे वायूचे दहा व्यापार ॥ ते नाम पावले दशधा प्रकार ॥<br>
वायूचें योगें सान की थोर ॥ व्यापार चालती ॥ ६५ ॥<br>
इतुक्यांचे व्यापार वेगळाले ॥ बहु प्रकारे बहू बोलिलें ॥<br>
तयाची स्थाने व्यापारही नेमिले ॥ असती ते ऐकें ॥ ६६ ॥<br>
हृदयीं प्राण हा रहातसे ॥ नासिक द्वारे जात येत असे ॥<br>
तेणें देह सुखरूप होतसे ॥ सहजगती ॥ ६७ ॥<br>
अपान हा गुदी राहून ॥ विसर्ग करीतसे अनुदिन ॥<br>
नाभीसी राहन समान ॥ संधि हालवी ॥ ६८ ॥<br>
व्यान सर्वांगी खेळत ॥ सर्व शरीरी अन्नरस पाववीत ॥<br>
उदान कंठी राहून क्षुत्पान करीत ॥ ऐसे हे नेम केले ॥ ६९ ॥<br>
परी याहीहून न्यूनाधिक ॥ येथे बोलिला एकेकाचा एकेक ॥<br>
कारण की अवघा वायु असे एक ॥ तरी विरोध नाहीं ॥ ३७० ॥<br>
मृगजळाचा जैसा तळ ॥ कल्पिजे इतुका खोल उथळ ॥<br>
तैसें हे कल्पित जग सकळ ॥ तरी पाहिजे तें बोलावें ॥ ७१ ॥<br>
असो कोण कोठें राहातसे ॥ कोणता व्यापार कोण करीतसे ॥<br>
हे सर्व बोलिजेल अपैसें ॥ आपुले विवक्षेनें ॥ ७२ ॥<br>
दहा वायू जे बोलिले ॥ त्यांत मुख्यत्व प्राणाचें पाहिजे कळलें ॥<br>
व्यापार तरी असती निरूपिले ॥ आतां राहे कोठें तें एकें ॥ ७३ ॥<br>
नाभि कंठ आदिकरूनी ॥ राहतसे हृदयभुवनीं ॥<br>
कांहीं व्यापार राहिले ते अल्पवचनीं ॥ बोलिजेताती ॥ ७४ ॥<br></div><br clear="left">
<br>
<div class="shl2"><br>
चरत्यसौ नासिकयोर्नाभौ हृदयपंकजे ॥<br>
शब्दोच्चारणनिश्वासोच्छ्वासादेरपि कारणम् ॥ २८ ॥<br></div><br clear="left">
<div class="ovi2"><br>
नाभीपासून नासिकीं ॥ संचरे हृदयपद्म गोलकीं ॥<br>
शदोच्चारणादि वर्तणुकी ॥ आणि श्वासासी कारण ॥ ७५ ॥<br></div><br clear="left">
<br>
<div class="shl2"><br>
अपानस्तु गुदे मेढ़े कटिजंघोदरेष्वपि ॥<br>
नाभिकंठे वंक्षणयोरूरुजानुषु तिष्ठति ॥ २९ ॥<br></div><br clear="left">
<div class="ovi2"><br>
गुदीं उपस्थीं नाभिदेशी ॥ अपानाचे राहणें उदरासी ॥<br>
कटि जंघा गुडघे वृषणेशीं ॥ येथेही राहे ॥ ७६ ॥<br></div><br clear="left">
<div class="shl2"><br>
तस्य मूत्रपुरीषादिविसर्गः कर्म कीर्तितम् ॥<br>
व्यानोक्षिश्रोत्रगुल्फेषु जिव्हाघ्राणेषु तिष्ठति ॥ ३० ॥<br></div><br clear="left">
<div class="ovi2"><br>
मूत्र मल विसर्ग करणे ॥ तया अपानाचे हे कर्म होणें ॥<br>
श्रोत्री डोळियांत राहिजे व्याने ॥ तेवीं जिव्हा घ्राण गुल्फादि सर्वांगीं ॥ ७७ ॥<br></div><br clear="left">
<div class="shl2"><br>
प्राणायामधृतित्यागग्रहणा द्यस्य कर्म च ॥<br>
समानो व्याप्य निखिलं शरीर वन्हिना सह ॥ ३१ ॥<br></div><br clear="left">
<div class="ovi2"><br>
प्राणायाम धैर्य त्याग ॥ ग्रहण हे व्यानाचे कर्म उमग ॥<br>
सर्वांगीं जो वायूचा वेग ॥ तो यामें स्थिर होय ॥ ७८ ॥<br>
म्हणून प्राणायाम जें कर्म ॥ व्यानाचें बोलिलें कळावें वर्म ॥<br>
ग्रहण त्याग पूरक रेचक नाम ॥ हे यामांगचि असे ॥ ७९ ॥<br>
नाभिस्थानी समान असून ॥ अखिल शरीरी राहे व्यापून ॥<br>
वन्हीच्या सहतंत्रे संधींत भरून ॥ राहिला असे ॥ ३८० ॥<br>
आतां व्यानाचे कर्म जे असे ॥ तेंचि समानाचें बोलिलेंसे ॥<br>
कारण की वायु मुख्य एकाच वसे ॥ तरी नसे विरोध ॥ ८१ ॥<br></div><br clear="left">
<div class="shl2"><br>
द्विसप्ततिसहस्रेषु नाडीरंध्रेषु संचरन् ॥<br>
भुक्तपीतरसान्सम्यगानयन्देहपुष्टिकृत ॥ ३२ ॥<br></div><br clear="left">
<div class="ovi2"><br>
बहात्तर सहस्र देही नाडी ॥ त्यांत समान संचरे प्रौढी ॥<br>
अशंन पानाचे रस सर्वांगी ओढी ॥ देहपुष्टि व्हावया ॥ ८२ ॥<br></div><br clear="left">
<div class="shl2"><br>
उदानः पादयोरास्ते हस्तयोरंगसंधिषु ॥<br>
कर्मास्य देहोन्नयनोत्क्रमणादि प्रकीर्तितम् ॥ ३३ ॥<br></div><br clear="left">
<div class="ovi2"><br>
हस्त पादादि संधी आंत ॥ अथवा सर्व संधींत उदान रहात ॥<br>
त्याचे कर्म देहासि उठवीत ॥ आकर्षनि वरुते ॥ ८३ ॥<br></div><br clear="left">
<div class="shl2"><br>
त्वगादिधातूनाश्रित्य पंच नागादयः स्थिताः ॥<br>
उद्गारादि निमेषादि क्षुत्पिपासादिकं क्रमात् ॥ ३४ ॥<br></div><br clear="left">
<div class="ovi2"><br>
त्वगादि धातूचा आश्रय करून ॥ राहती नागादि पंच उपप्राण ॥<br>
उद्गार क्षुत्पिपासादि उद्धाटन ॥ हे कर्म अनुक्रमें ॥ ८४ ॥<br></div><br clear="left">
<div class="shl2"><br>
तंद्राप्रभति शोकादि तेषां कर्म प्रकीर्तितम ॥<br></div><br clear="left">
<div class="ovi2"><br>
तंद्रा म्हणजे झोप घेणें ॥ प्रकृतीचे अष्टधा विकार होणें ॥<br>
शोकादि कर्म जें उद्भवणें ॥ तें तें बोलिजे उपप्राणाचे ॥ ८५ ॥<br>
एवं पूर्वी आकाशाचे धर्म ॥ त्यावरी वायूचे निरूपिलें कर्म ॥<br>
आतां अग्नीचं कोण कार्य वर्म ॥ कळावया बोलूं ॥ ८६ ॥<br></div><br clear="left">
<div class="shl2"><br>
 अग्नेस्तु रोचकं रूपं दीप्तं पाकं प्रकाशताम् ॥ ३५ ॥<br></div><br clear="left">
<div class="ovi2"><br>
अग्नीचे रूप रोचक ॥ दीप्त पाक प्रकाशक ॥<br>
वेगळाले याचे रूपक ॥ बोलूनि दाऊं ॥ ८७ ॥<br>
घटादिकांचे साजिरपेण ॥ दिसणे तया रोचक अभिधान ॥<br>
जें नेत्रासी विषयाचे दर्शन ॥ तें तें रूप म्हणावें ॥ ८८ ॥<br>
दीप्त म्हणजे देखणीशक्ति ॥ नेत्रांस उठे ते तेजाची अभिव्यक्ति ॥<br>
प्रकाशक म्हणजे अंतःकरणस्फूर्ति ॥ पाक म्हणजे पचन ॥ ८९ ॥<br></div><br clear="left">
<div class="shl2"><br>
अमर्षतीक्ष्णसूक्ष्माणामोजस्तेजश्च शूरताम् ॥<br>
मेधावितां तथाऽदत्ते जलात्तु रसनं रसम् ॥ ३६ ॥<br></div><br clear="left">
<div class="ovi2"><br>
कोप तीव्रता आणि सूक्ष्मता ॥ हे तेजाचे रूप तत्वतां ॥<br>
ओज म्हणजे शरीर पाटव्यता ॥ अथवा देह स्थिति ॥ ३९० ॥<br>
तेज म्हणजे संताप ॥ शरता पराक्रमत्वरूप ॥<br>
त्याचि परी बुद्धिमत्ता थोर अल्प ॥ मेधा नामें ॥ ९१ ॥<br>
असो तेजाचे रूप झालियावरी ॥ आपाचें कैसें तें अवधारी ॥<br>
मुख्य रस आणि दुसरी ॥ जिव्हा ही इंद्रियरूप ॥ ९२ ॥<br></div><br clear="left">
<div class="shl2"><br>
शैत्यं स्नेहं द्रवं स्वेदं गात्रादिमृदुतामपि ॥<br>
भूमेघ्राणेन्द्रियं गंधं स्थैर्य धैर्य च गौरवम् ॥ ३७ ॥<br></div><br clear="left">
<div class="ovi2"><br>
शैत्य स्नेह आणि द्रवत्व ॥ स्वेद मूत्रादि मृदुत्व ॥<br>
हें आपाचें कार्य परत्व ॥ शरीरी असे ॥ ९३ ॥<br>
भूमीपासून गंध घ्राण ॥ स्थिरता धैर्य हे अंश कठीण ॥<br>
जडता ही पृथिवीचे रूप जाण ॥ आणि आस्थ मांसादिक ॥ ९४ ॥<br>
एवं पांचही भूतांचा प्रकार ॥ शरीरी सांगितला विकार ॥<br>
मागें बोलिला पंचीकरण निर्धार ॥ तस्मात् हे पांचभौतिक ॥ ९५ ॥<br>
पंचभूतोंचे मुळी भ्रमरूप ॥ तेथें देहाकारासी कायसें रूप ॥<br>
रज्जूवरी दिसतांही सर्प ॥ झालाचि नाहीं ॥ ९६ ॥<br>
हें सत्यचि जरी असतें ॥ तरी सर्वांचे बोलणे एकचि पडतें ॥<br>
नेमचि नाही म्हणून जयातें ॥ भिन्न भिन्न बोलणें ॥ ९७ ॥<br>
पहा पहा व्यासादि ऋषींचे मत ॥ एका एकाशी न मिळे निश्चित ॥<br>
क्वचित् एकटा व्यासचि अनान बोलत ॥ तस्मात् हे मृगजळाच ॥ ९८ ॥<br>
मुख्य भूचि ही असती मृगजळें ॥ तरी तत्कार्य देह त्यांतील मासोळें ॥<br>
कारणाच आटतां कार्य सगळे ॥ सत्य कैसेनि ॥ ९९ ॥<br>
केवळ व्यासचि अनेकधा बोलिला ॥ ऐसें नव्हे पहा श्रुत्यर्थाला ॥<br>
एका उपानिषदीं जो अर्थ स्थापिला ॥ दुजियाच्या मतें तो भिन्न ॥ ४०० ॥<br>
बहुधा पांचचि भूतें स्थापिलीं ॥ भौतिकेंही पंचीकृत बोलिली ॥<br>
कश्चितपक्षी असती निरूपिलीं ॥ तीनचि भूतें ॥ १ ॥<br>
तिहीं भूतांचें हे सारे जग ॥ त्रिकरणे उमटलें नामरूप सांग ॥<br>
आकाश वायूचें नामाचा प्रसंग  ॥ भूतपणांत नुरे ॥ २ ॥<br>
पृथिवी तोच बोलिली अन्न ॥ आप आग्नि ही भूते दोन ॥<br>
एवं तीनचि भूतें संपूर्ण ॥ भौतिक तितुकें तिहींचें ॥ ३ ॥<br>
अन्नाचे रूप कृष्णवर्ण ॥ आप तें जाणावें श्वेतवर्ण ॥<br>
तेज असे रक्तवर्ण ॥ हीच तिन्ही कार्यामाजीं ॥ ४ ॥<br>
एका चंद्राच्या ठायीं पाहतां ॥ कृष्ण श्वेत आणि रक्तता ॥<br>
हे तिन्ही कारणाचे वर्ण तत्त्वतां ॥ या वीण चंद्र कोठे ॥ ५ ॥<br>
कृष्ण तितुकें अन्नाचें ॥ श्वेत तितुकें आपाचें ॥<br>
रक्त तितुकें तेजाचें ॥ तरी चंद्र नाम वाचारम्भण ॥ ६ ॥<br>
ऐसेचि पदार्थमात्र समस्त ॥ वाचरम्भण श्रुति बोलत ॥<br>
तीनचि भूते सत्य सर्वांत ॥ अन्वयरूपें ॥ ७ ॥<br>
तीनचि कारणे समजावीं ॥ यास्तव हीच सत्य म्हणावीं ॥<br>
परी पुढे विवेके मिथ्या व्हावी ॥ ही तिन्ही भूतें ॥ ८ ॥<br>
असो तया तिन्ही भूतांचे ॥ पिण्डी अंश कोणकोणाचे ॥<br>
तें अल्पसें बोलिजे वाचें ॥ श्रुति आभिप्रायें ॥ ९ ॥<br>
हे सौम्य अन्नमय मन ॥ आपोमय असे प्राण ॥<br>
तेजोमय वाचा हे वचन ॥ छांदोग्य श्रुतीचें ॥ ४१० ॥<br>
ऐसें हे श्रुत्युक्त त्रिकरण ॥ गी कैसे होत निर्माण ॥<br>
तेंचि ऐकावें सावधान ॥ राम उद्देशे सवीं ॥ ११ ॥<br></div><br clear="left">
<div class="shl2"><br>
त्वगसृङमांसमेदोस्थिमज्जाशुक्राणि धातवः ॥<br>
अन्नं पुंसाशितं त्रेधा जायते जठरामिग्निना ॥ ३८ ॥<br></div><br clear="left">
<div class="ovi2"><br>
त्वचा मांस मेद आस्थि ॥ मज्जादि शुक्रधातु होती ॥<br>
परी त्यांची अन्नरसें होय उत्पत्ति ॥ जठराग्नीने पुरुषाचे ॥ १२ ॥<br>
पुरुष एक उपलक्षण ॥ परी मातेचाही अन्नरस कारण ॥<br>
या उभयें होतसें त्रिकरण ॥ कार्य तिहीं भूतांचें ॥ १३ ॥<br>
प्रथम पुरुष अन्न आप सेवितां ॥ जठराग्नीने पावे वीर्यता ॥<br>
तस्मात् कारणे तिन्ही असती रेता ॥ ते पुढे मातेचें उदरीं संचरे ॥ १४ ॥<br>
तिचेही अन्न आप जठराग्न ॥ रक्तासी तिन्ही असती कारण ॥<br>
एवं रक्त रेत मिळता दोन ॥ गर्भ वाढू लागे ॥ १५ ॥<br>
पुढेही प्रतिदिनी माता ॥ अन्नपान करी तत्त्वतां ॥<br>
तिसरा जठराग्नि तया मिळतां ॥ गर्भ वाढू लागे ॥ १६ ॥<br>
आतां अन्नरसे काय होतें ॥ आपरसे कोणतें जन्मतें ॥<br>
तेजापासून काय निजपते ॥ हे वेगळाले बोलूं ॥ १७ ॥<br>
प्रथम अन्नचि त्रिधा होय ॥ अ्शन करितां गर्भिणी माय ॥<br>
तेंचि कैसे कैसें यथान्वयें ॥ बोलिजेल संकेते ॥ १८ ॥<br></div><br clear="left">
<div class="shl2"><br>
मलः स्थविष्ठो भागः स्यान्मध्यमो मांसतां व्रजेत ॥<br>
मनः कनिष्ठो भागः स्यात्तस्मादन्नमयं मनः ॥ ३९ ॥<br></div><br clear="left">
<div class="ovi2"><br>
अन्न भक्षीतसे माता ॥ त्याचा पाक होय जठरामी करितां ॥<br>
तेंचि अन्न पावे त्रिविधता ॥ उत्तम मध्यम कनिष्ठ रूपें ॥ १९ ॥<br>
कनिष्ठ तोचि स्थूळस्थ विष्ठभाग ॥ तेचि विष्टा होतसे बहिर्विसर्ग ॥<br>
अन्नाचा जो का मध्यमभाग ॥ तें मांस होय गर्भाचें ॥ ४२० ॥<br>
आतां उत्तमभाग तो अति सूक्ष्म ॥ तयाचें मन हे ठेविलें नाम ॥<br>
श्रुतीने अन्नमय मन हा केला नेम ॥ तस्मात् मन अन्नापासूनि ॥ २१ ॥<br>
जैसा यंत्रामाजीं ऊद टाकितां ॥ त्रिधा होय उष्णत्व मीनतां ॥<br>
करपे अर्क आणि फूल तत्त्वतां ॥ अनुक्रमेशीं ॥ २२ ॥<br>
करप जैशी खाली उरली ॥ तैशी विष्ठा अपानें विसर्जिली ॥<br>
अर्कापरी मांसता निपजली ॥ फूल तैसें मन ॥ २३ ॥<br>
एवं अन्नमय हे मन ऐसें ॥ आतां आपोमय प्राण ते कैसे ॥<br>
बोलिजेताती ते विश्वासें ॥ श्रोती श्रवण कीजे ॥ २४ ॥<br></div><br clear="left">
<div class="shl2"><br>
अपां स्थविष्ठो मूत्रं स्यान्मध्यमो रुधिरं भवेत् ॥ <br>
प्राणः कनिष्ठो भागः स्यात्तस्मात्प्राणो जलात्मकः ॥ ४० ॥<br></div><br clear="left">
<div class="ovi2"><br>
आपाचें घडतां प्राशन ॥ त्याचेही भाग होती तीन ॥<br>
स्थविष्ठ भागाचें मूत्रविसर्जन ॥ बहिर्देशी होय ॥ २५ ॥<br>
मध्यम भागाचें रक्त झालें ॥ तेंचि असे गर्भासी मीनले ॥<br>
कनिष्ठ सूक्ष्म भागाचें निफजलें ॥ प्राणपंचक ॥ २६ ॥<br>
तेंही मतिच्या वंकना ॥ वायु प्रवेशतां गर्भखोळें ॥<br>
तेणें गर्भ तो चळू लागे चळे ॥ तस्मात् आपोमय प्राण ॥ २७ ॥<br>
जेवीं एका करडीपासून ॥ तेल कुसुंब केशर होती तीन ॥<br>
तेवीं प्राणादि तिन्ही होती निर्माण ॥ आपां पासावें ॥ २८ ॥<br>
तेल तैसें झालें मूत्र ॥ कुसुंबापरी झालें रुधिर ॥<br>
प्राण झालें जेवीं केशर ॥ एवं आपोमय प्राण ॥ २९ ॥<br>
असो अन्नपाचें कार्य सांगितलें ॥ तेजकार्य मात्र असे उरलें ॥<br>
तेंही पाहिजे निरूपिलें ॥ त्रिविध कैसें ॥ ४३० ॥<br></div><br clear="left">
<div class="shl2"><br>
तेजसोऽस्थि स्थविष्ठः स्यान्मज्जा मध्यमसंभवः ॥<br>
कनिष्ठा वाङ्मता तस्मात्तेजोऽबलात्मकं जगत् ॥ ४१ ॥<br></div><br clear="left">
<div class="ovi2"><br>
जठराग्नि जेव्हां तापत ॥ तेव्हां गर्भ तो उकडत ॥<br>
तयाचे तीन प्रकार उमटत ॥ स्थूल मध्यम सूक्ष्म ॥ ३१ ॥<br>
स्थूल भागाच्या अस्थि होती ॥ मध्यमभागे मज्जेची उत्पत्ति ॥<br>
सूक्ष्मभागें वाणी निश्चिती ॥ तस्मात् तेजोमयी वाके ॥ ॥ ३२ ॥<br>
जेवीं मेघापासून लेंडे पडती ॥ तेवीं तेजापासन हाडें होती ॥<br>
जेवीं मेघाचे मांस डेरियांत धरिती ॥ तेवीं मज्जा तेजाची ॥ ३३ ॥<br>
मेघापासून पर्जन्य पडे ॥ तेवीं तेजी वाणी होय कोडें ॥<br>
वैखरी वर्णाक्षरी बडबडे ॥ तेव्हां तेजोमयी वाणी ॥ ३४ ॥<br>
एवं अन्नाचे मन आपाचा प्राण ॥ तेजाची वाणी होय उत्पन्न ॥<br>
येणे परी तीनचि भूते तयापासून ॥ त्रिकरण झालें ॥ ३५ ॥<br>
परी एकेकांत तिन्हीं असती ॥ अन्नमय तेथें आप तेजा वस्ती ॥<br>
आपोमर्याही उमटती ॥ तेज आणि अन्न ॥ ३६ ॥<br>
तेजोमयी वाणी बोलिली ॥ परी तेथे अन्न आपें वस्ती केली ॥<br>
एवं हे त्रिकरण उभवणी झाली ॥ पंचीकृता ऐशी ॥ ३७ ॥<br>
मन एक बोलिले उपलक्षण ॥ परी झालें चतुष्टय अंतःकरण ॥<br>
तैसेंचि प्राणही चंचलत्वे निर्माण ॥ झाले पंचधा दशधा ॥ ३८ ॥<br>
वाणी एकचि बोलिली असे ॥ परी सर्व इंद्रियां उत्पत्ति होतसे ॥<br>
तस्मात् स्थूल सूक्ष्म देहद्वय उमंसे ॥ तिहीं भूतांपासूनि ॥ ३९ ॥<br>
परी मन प्राण आणि वाणी ॥ या माजी भूतत्रय कारणपणीं ॥<br>
तें काढितां साधक विचारूनि ॥ मग मनादिकां रूप नाहीं ॥ ४४० ॥<br>
श्वेतवर्ण सत्त्वगुण ॥ रक्तवर्ण रजोगुण ॥<br>
कृष्णवर्ण तमोगुण ॥ ही तीन कार्ये तिहींचीं ॥ ४१ ॥<br>
कृष्ण तितुकें अन्नाचें ॥ श्वेत तितुकें आपाचें ॥<br>
रक्त अवघे तेजाचें ॥ भौतिकामाजीं ॥ ४२ ॥<br>
हे तिन्ही गुण तिहींचे काढिलें ॥ मग मनादिकांत काय उरलें ॥<br>
नाम रूप जें होतें भाविलें ॥ तें वाचारम्भण ॥ ४३ ॥<br>
येणें रीती साधकें ऐसा ॥ विचार करावा मनसा ॥<br>
मग देहबुद्धि सांडून सहसा ॥ मी कोण हे विचारावें ॥ ४४ ॥<br>
आधी मी कोण हे विचारावें ॥ मग नामरूप सांडावें ॥<br>
अथवा नामरूप प्रथम त्यागावें ॥ मग पहावें आपणां ॥ ४५ ॥<br>
आणिकही यया देहाची ॥ अमंगळतां बोलिजे साची ॥<br>
कांही सामग्री विटाळाची ॥ येथे कैंची शुद्धता ॥ ४६ ॥<br>
पहा पहा हाडे मांस कातडें ॥ ठायी ठायीं शिरांचे वेढे ॥<br>
माजी धुतांही दुर्गंधी पडे ॥ मळमूत्रं भरले म्हणूनी ॥ ४७ ॥<br>
हे सर्व भूतांचे कार्य ॥ परी निमित्त याचे रक्त वीर्य ॥<br>
पुनः एकापासून एक होय ॥ तेंही एकमेकां कारण ॥ ४८ ॥<br></div><br clear="left">
<div class="shl2"><br>
लोहिताज्जायते मांस मेदो मांससमुद्भवम् ॥<br>
मेदसोऽस्थीनि जायन्ते मज्जा चास्थिसमुद्भवा ॥ ४२ ॥<br>
नाड्योपि मांससंघाताच्छुक्रं मज्जासमुद्भवम् ॥<br></div><br clear="left">
<div class="ovi2"><br>
रक्तापासूनि मांस होते ॥ मांसापासूनि मेद उद्भवतें ॥<br>
मेद जें कठिणत्व पावते ॥ तीच हाडें ॥ ४९ ॥<br>
हाडांपासून मज्जा होतसे ॥ नाडीही होत असतीं मांसें ॥<br>
आणि मज्जेपासूनि उमसे रेतही पुनः ॥ ४५० ॥<br></div><br clear="left">
<div class="shl2"><br>
वात पित्त कफाश्चात्र धातवः परिकीर्तिताः ॥ ४३ ॥<br></div><br clear="left">
<div class="ovi2"><br>
ऐशियाधातूची होय उत्पत्ति ॥ आणि वातपित्त कफही तेथें होती ॥<br>
तस्मात हेही बोलिजेताती ॥ धातुरूपचि ॥ ५१ ॥<br>
आतां जलरसादि पातळ ॥ जितकें देहांत असे सकळ ॥<br>
याचे प्रमाण बोलिजे आळुमाळ ॥ चिळसी यावया ॥ ५२ ॥<br></div><br clear="left">
<div class="shl2"><br>
दशांजलि जलं ज्ञेयं रसस्यांजलयो नव ॥<br>
रक्तस्याष्टौ पुरीषस्य सप्त स्युः श्लेष्मणश्च षट् ॥ ४४ ॥<br></div><br clear="left">
<div class="ovi2"><br>
दशांजली जळ बोलिजे ॥ नऊ अंजली रस ओळाखजे ॥<br>
रक्त ते आठ विष्ठा सप्तांजली जाणिजे ॥ श्लेष्मा सहा अंजली ॥ ५३ ॥<br></div><br clear="left">
<div class="shl2"><br>
पित्तस्य पंच चत्वारो मूत्रस्यांजलयस्त्रयः ॥<br>
वसाया मेदसो द्वौ तु मज्जा त्वंज्जलिलसंमिता ॥ ४५ ॥<br></div><br clear="left">
<div class="ovi2"><br>
पांच अंजली पित्त असे ॥ चार अंजली मूत्र दिसे ॥<br>
मांस स्नेहवसा बोलिजेतसे ॥ अंजली तीन ॥ ६४ ॥<br>
अंजली दोन असे मेद ॥ मज्जा एक अंजली प्रसिद्ध ॥<br>
हे एकाहून एक होती सिद्ध ॥ आळोन उणे उणे ॥ ५५ ॥<br></div><br clear="left">
<div class="shl2"><br>
अर्धांजलि तथा शुक्रं तदेव बलमुच्यते ॥<br>
अस्थ्नां शरीरे संख्या स्यात्षष्टियुक्तं शतत्रयम् ॥ ४६ ॥<br></div><br clear="left">
<div class="ovi2"><br>
सर्वाचे बीजरूप सार ॥ अर्धांजली होतसे शुक्र ॥<br>
तेचि वीर्य बोलती प्रकार ॥ बलही तया ॥ ५६ ॥<br>
एवं संख्या रसादिकांची ॥ बोलिलीसे ऋषींनी साची तैसीच ॥<br>
संख्या ऐकें हाडांची ॥ या विटाळाचे मंदिरीं ॥ ५७ ॥<br>
तीनशेसाठ हाडें शरीरीं ॥ तेही असती पंचप्रकारी ॥<br>
सान थोर आंखुड लांब निर्धारी ॥ आणि खापराऐशी ॥ ५८ ॥<br></div><br clear="left">
<div class="shl2"><br>
जलजानि कपालानि रुचकास्तरणानिच ॥<br>
नलकानीति तान्याहुः पंचधास्थीनि सूरयः ॥ ४७ ॥<br></div><br clear="left">
<div class="ovi2"><br>
जलज म्हणजे शंखाऐसे ॥ अस्थिदय गालावरी वसे ॥<br>
भोवई श्रवणाच्या मध्ये दिसे ॥ कपाल म्हणजे खापरी ॥ ५९ ॥<br>
रुचक म्हणजे नखें दंत ॥ आस्तरण म्हणजे पातळ समस्त ॥<br>
तेचि गडघे कोंपरी उमटत ॥ चक्राकार ॥ ४६० ॥<br>
नवक म्हणजे सारी इतर ॥ जी जी असती सान थोर ॥<br>
एवं पंचविध प्रकार ॥ विद्धान बोलती ॥ ६१ ॥<br></div><br clear="left">
<div class="shl2"><br>
द्वे शते त्वस्थिसंघीनां स्यातां तत्र दशोत्तरे ॥<br>
रौखः प्रसराः स्कंदसेचनाः स्युरुलूखलाः ॥ ४८ ॥<br></div><br clear="left">
<div class="ovi2"><br>
हाडांच्या संधी दोन शतक ॥ वरुती दहा असती अधीक ॥<br>
त्याचेही प्रकार अष्टसंख्यांक ॥ वेगळाले ऐका ॥ ६२ ॥<br>
रेखा आणि प्रसरणा ॥ कुलुपाऐशा स्कंदसेचना ॥<br>
उलूखला खोल असती जाणा ॥ उखळा ऐशा ॥ ६३ ॥<br></div><br clear="left">
<div class="shl2"><br>
समुदद्गा मंडलाः शंखावर्ता वामनकुण्डलाः ॥<br>
इत्यष्टधा समुद्दिष्टाः शरीरेष्वस्थिसंघयः ॥ ४९ ॥<br></div><br clear="left">
<div class="ovi2"><br>
गोल संधि त्या समुद्राऐशा ॥ मंडका त्या बारीक शून्यशा ॥<br>
शंखावर्ता शंखाकार जैशा ॥ आणि वायस चंचूसारिख्या ॥ ६४ ॥<br>
एवं अष्टप्रकारें अस्थिसंधींची नांवें सप्रतीत साचीं ॥<br>
 असो प्रमाणे बोलिजेत केशांची ॥ श्मश्रुलोमासह ॥ ६५ ॥<br></div><br clear="left">
<div class="shl2"><br>
सार्धकोटित्रयं रोम्णां श्मश्रुकेशास्त्रिलक्षकाः ॥<br>
देहस्वरूपमेवं ते प्रोक्तं दशरथात्मज ॥ ५० ॥<br></div><br clear="left">
<div class="ovi2"><br>
साडेतीन कोटी रोम असती ॥ श्मश्रूचे केश तीनलक्ष होती ॥<br>
ऐशी हे शरीराची विकृति ॥ संख्येसहित बोलिली ॥ ६६ ॥<br>
अगा हे बापा दशरथात्मजा ॥ शरीराचे स्वरूप ऐसें ओजा ॥<br>
सांगितले तुज लोक काजा ॥ देहबुद्धि गळावया ॥ ६७ ॥<br>
प्रथम देह हा पांचभौतिक ॥ सांगितला निश्चयात्मक ॥<br>
त्यावरी जननी आणि जनक ॥ त्यापासून झाला हेही सांगितलें ॥ ६८ ॥<br>
रक्तापासून काय उत्पत्ति ॥ रेतापासून कोण होती ॥<br>
हे सांगूनि सांगितले पुढतीं ॥ भूतकार्य कोणतें ॥ ६९ ॥<br>
कोणत्या भूताचें कोण कार्य ॥ कर्मापासून झाले काय ॥<br>
आत्मस्वभावाचें जें जें होय ॥ तें तें स्पष्ट सांगितलें ॥ ४७० ॥<br>
तयापुढे भूत त्रिकरण ॥ त्याचे कार्य कैसें झालें उत्पन्न ॥<br>
तया पुढे अस्थादिकांचे प्रमाण ॥ कळावया बोलिलें ॥ ७१ ॥<br>
तुवां पुसिला जगदोद्धार ॥ कैसा होय सुटिकेचा विचार ॥<br>
तरी देहबुद्धि सांडावी हे शरीर ॥ असार जाणोनि ॥ ७२ ॥<br></div><br clear="left">
<div class="shl2"><br>
यस्मादसारोनास्त्येव पदार्थो भुवनत्रये ॥<br>
देहेऽस्मिन्नभिमानेनन महोपायबुद्धयः ॥ ५१ ॥<br></div><br clear="left">
<div class="ovi2"><br>
या शरीराऐशिया असारा ॥ जाणें त्रैलोक्यी पदार्थ न दुसरा ॥<br>
म्हणोन देहाभिमाने उपाय त्वरा ॥ मुमूक्षेसी नव्हे ॥ ७३ ॥<br>
अनित्य आणि रोगग्रस्त ॥ योनि होत असती अनंत ॥<br>
म्हणून याचा मुमुक्षूने त्वरित ॥ विचार पहावा ॥ ७४ ॥<br>
मायेपासून तृणापर्यंत ॥ असार अवघघेचि वस्तुजात ॥<br>
परी देहाऐसें अमंगळ न होत ॥ भुवनत्रयीं ॥ ७५ ॥<br>
माया अविद्यादि गुण ॥ हे तरी नव्हति दृश्यमान ॥<br>
अविवेके जीवा करिती बंधन ॥ परी ऐसें अशुद्ध नव्हत ॥ ७६ ॥<br>
आकाश वायु तेज आप ॥ पांचवें पृथ्वीचे स्वरूप ॥<br>
परी नव्हेति अशुद्ध रूप ॥ देहाऐसीं ॥ ७७ ॥<br>
वृक्ष तृण लता पाषाण ॥ जड परी नव्हेत हीन ॥<br>
भूमीवरील पदार्थ निर्माण ॥ उत्तमाधम जरी ॥ ७८ ॥<br>
तरी जैशी शरीराची सुटे घाणी ॥ बाह्यांतरी विष्ठेची वरढाणी ॥<br>
जीव गेलिया जे कुश्चळता नयनीं ॥ न देखवे ती ॥ ७९ ॥<br>
असो चारी खाणी आंत ॥ शुद्ध तरी असती पशुजात ॥<br>
परी मानवियामाजी किंचित् ॥ शुद्धता असेना ॥ ४८० ॥<br>
कितेक पशुंचें चर्मशेण ॥ केश नखें मूत्रादिकरून ॥<br>
उपेगा येत जनालागन ॥ कर्म प्रकरणी ॥ ८१ ॥<br>
परी या मानवी देहाचें ॥ कांहीं उपेगा न ये साचें ॥<br>
नखही पडतां नव्हे कामाचें ॥ मा अस्थादि तो अपवित्र ॥ ८२ ॥<br>
काउळ्याची जरी विष्ठा झाली ॥ परी चिळस कवणा नाही आली ॥<br>
जैशी चिळसी मनें घेतली ॥ पुरुषाच्या विष्ठेची ॥ ८३ ॥<br>
ऐसें हे मानवी शरीर ॥ पोटी भरलें मळमूत्र ॥<br>
या ऐसा कोणता असार ॥ पदार्थ जगीं ॥ ८४ ॥<br>
ऐशीया देहास मी मी म्हणती ॥ आणि सुटिकेचा यत्न करूं जाती ॥<br>
परी ते न सुटती कल्पांती ॥ लय झालियाही ॥ ८५ ॥<br>
नाना कर्म नाना धर्म ॥ नाना अनुष्ठान नाना नेम ॥<br>
नाना यज्ञ वर्णाश्रम ॥ देहबुद्धि योगें ॥ ८६ ॥<br>
देहबुद्धि असतां बळकट ॥ जितुकी साधनें तितुके कष्ट ॥<br>
मोक्षप्राप्तीची न मिळे वाट ॥ मुमुक्षूस कदां ॥ ८७ ॥<br>
एक वेळ जरी मी देह ऐसा ॥ किंचित् संकल्प उठतां मानसा ॥<br>
तरी कोटि ब्रह्महत्त्येचा वळसा ॥ जीवापाठी लागे ॥ ८८ ॥<br>
मा ते देहबुद्धि जननापासून ॥ दिननिशी दृढ झाली आमरण ॥<br>
ऐसे अनंत कल्प गेले गणणं ॥ केवीं होय हत्त्येचें ॥ ८९ ॥<br>
हे केवढें पाप सांचलें ॥ माजी पुण्य काहींसें वाटलें ॥<br>
तेंही पापचि ऐसें बोलिलें ॥ ज्ञातयांनीं ॥ ४९० ॥<br>
तस्मात् देहबुद्धि जरी हे झडे ॥ स्वानुभवें आत्मरूप निवडे ॥<br>
तयासीच एक मोक्ष जोडे ॥ येर्‍हवी बंध दृढ ॥ ९१ ॥<br>
मिथ्या परी बंधन तुटेना ॥ कारण की अभिमान नव्हे उणा ॥<br>
सर्प मिथ्या परी पावतसे मरणा ॥ झेंडू फुटोनि ॥ ९२ ॥<br>
तेथें दिवाच निश्चयें लावूनी ॥ रज्जू ओळखावा मनीं ॥<br>
तेवीं आत्मरूप जाणोनि ज्ञानी ॥ देहबुद्धि सांडिती ॥ ९३ ॥<br>
परी अनंत जन्मींचें सुकृत जया ॥ तयासीच ज्ञान होय उपाया ॥<br>
ये-हवीं हा अभिमान पापिया ॥ कदां न सोडी ॥ ९४ ॥<br>
तस्मात् विवेक वैराग्य द्वारा ॥ अनित्याचा त्याग करावा खरा ॥<br>
तरीच चुकेल हा जन्मफेरा ॥ नातरी जन्मे मरे ॥ ९५ ॥<br></div><br clear="left">
<div class="shl2"><br>
अहंकारेण पापेन क्रियन्ते हंत सांप्रतम् ॥<br>
तस्मादेतत्स्वरूपं तु विबोध्दव्यं मुमुक्षुभिः ॥ ५२ ॥<br></div><br clear="left">
<div class="ovi2"><br>
पहा पहा हा पापी अहंकार ॥ येणे मोहिले प्राणिमात्र ॥<br>
सध्या प्रतीती बांधिले नर ॥ हा खेद अति वाटे ॥ ९६ ॥<br>
तस्मात् मुमुक्षूने एक करावें ॥ देहस्वरूप यथार्थ ओळखावें ॥<br>
अहंकार त्यागून अभिन्न व्हावें ॥ ब्रह्मात्मैक्यरसीं ॥ ९७ ॥<br>
सर्व जीवासी अज्ञानवशे ॥ अहंकारें पीडिलें असे ॥<br>
क्षण एक विसांवा नेदी मानसें ॥ अनंत कल्प जातां ॥ ९८ ॥<br>
जागृतीचे पंचव्यापार ॥ उत्तम मध्यम कनिष्ठ प्रकार ॥<br>
परी दृढ बैसला अहंकार ॥ अढळ जैशी चंडाशळा ॥ ९९ ॥<br>
जेवीं जागृतींत विश्वाभिमानीं ॥ बैसला असे अनुदिनीं ॥<br>
येणेंचि रीती तैजस स्वप्नीं ॥ असे सदृढ ॥ ५०० ॥<br>
स्वामींच्या भासा आठवून मनें ॥ सुखदुःख पावे तैजस आपण ॥<br>
चांगुले की वाईट असो स्वप्न ॥ परी मीपण उणे नव्हे ॥ १ ॥<br>
सुषुप्तीमाजीं मनही नसतां ॥ किंचित उणी नव्हे देहअहंता ॥<br>
अहंकार उरे मी म्हणे नेणता ॥ तो प्राज्ञ अभिमानी ॥ २ ॥<br>
बहुत कासया बोलणें ॥ जरी देहासि आले मरण ॥<br>
तरी न सोडी हा अभिमान ॥ पुनः जन्म दावी ॥ ३ ॥<br>
मग एका देही व्यापार तीन ॥ किं बाल वृद्ध अवस्था तरुण ॥<br>
पालटत काळेंकडून ॥ परी मीपणा पालटेना ॥ ४ ॥<br>
ऐसें जन्म किती गेले ॥ परी मपिचि असती गोंविले ॥<br>
महाप्रळय जरी अनंत झाले ॥ तरी अभिमान तैसाची ॥ ५ ॥<br>
प्रळयीं कैसा अभिमान उरे ॥ ऐसें मानील कोणी अंतरें ॥<br>
तरी लीन होऊन अज्ञान विरे ॥ निज स्वरूपीं ॥ ६ ॥<br>
जेवीं सुप्तीमाजी वृत्ति निमे ॥ परी नेणिवाभिमान उरे संभ्रमें ॥<br>
उत्थानी उत्पत्ति होतसें नेमें ॥ म्हणोन आहेसा अनुमान ॥ ७ ॥<br>
तैसेंचि जन्म पुढे होतां ॥ अनुमान कीजे की निमे अहंता ॥<br>
सृष्टीची उत्पत्ति होतसे मागुता ॥ तेव्हां अभाव न कल्पावा ॥ ८ ॥<br>
आरंभी अज्ञान जेधवां प्रकटावें ॥ मीपण त्या सवेंचि उद्भवें ॥<br>
तस्मात् ज्ञानेंवीण न सुटावें ॥ कल्पकोटि ॥ ९ ॥<br>
यास्तव मुमुक्षु जे असती ॥ तिहीं जाणून त्रिविधा प्रतीति ॥<br>
अंगें ब्रह्माचि होणें निश्चितीं ॥ तरीच देहबुद्धि हरे ॥ ५१० ॥<br>
परी अहं ब्रह्मास्मि वृत्तीस ज्ञान ॥ न होतां निजांगें नव्हे आपण ॥<br>
तेही देहबुद्धि गेलियावीण ॥ अहमात्मा स्फुरेना ॥ ११ ॥<br>
अहंस्फति जरी न उठे ॥ तरीच देहबुध्दि पालटे ॥<br>
देहबद्धीच जेधवां तुटे ॥ तेव्हांचि भेटे स्वरूप ॥ १२ ॥<br>
ऐसे हे परस्परें सकौतुका ॥ साह्य असती एकमेकां ॥<br>
यास्तव निरूपिजेल साधका ॥ साधनद्वया ॥ १३ ॥<br>
बळेच मी देहस्फुरण त्यागावें ॥ तैसोंच मी ब्रह्म अनुभवावें ॥<br>
सत्यमिथ्या आधी ओळखावें ॥ स्वकीय विचारें ॥ १४ ॥<br>
अनित्य देहादि समस्त ॥ यासी मिथ्यात्वचि व्हावें निश्चित ॥<br>
सत्य ब्रह्मात्मा सदोदित ॥ आपण ऐसे दृढ व्हावें ॥ १५ ॥<br>
मी ब्रह्म हें वृत्ति स्फुरण ॥ विसरूंच नये अनुदिन ॥<br>
ऐशिया अभ्यासें करून ॥ अंगें ब्रह्म होय ॥ १६ ॥<br>
याचे अवधीचा कोण काळ ॥ तेंही बोलून दावीन निवळ ॥<br>
जेवीं देहबुद्धि सदृढ सर्व वेळ ॥ तेवीं ब्रह्मबुद्धि व्हावी ॥ १७ ॥<br>
स्मरतां न स्मरतां देहबुद्धि ॥ दृढ जैशी तिहीं अवस्थेमधी ॥<br>
तेही मी ब्रह्म हें निरवधी ॥ व्हावें अवीट ॥ १८ ॥<br>
जागृतीचिया अभ्यासें ॥ स्वप्नी उठे मी ब्रह्म जैसें ॥<br>
सुषुप्तीमाजीही तैसें ॥ नेणिवपण नसावें ॥ १९ ॥<br>
ऐसें दृढ होय सामान्यज्ञान ॥ तयासीच बोलिजे पूर्ण विज्ञान ॥<br>
अंगेंचि झाला ब्रह्म अभिन्न ॥ वृत्तिरहित ॥ ५२० ॥<br>
ऐसा निश्चय सदृढ झाला ॥ संशय ब्रह्माण्डा बाहेर गेला ॥<br>
मग देह निमे की क्षय जगाला ॥ होतां अन्यथा नव्हे ॥ २१ ॥<br>
तयासी बंधना मोक्ष नसे ॥ तो नव्हे ब्रह्मविद् ब्रह्मचि असे ॥<br>
ये रीतीं श्रुति गर्जून सायासें ॥ आदरें बोले ॥ २२ ॥<br>
तस्मात् रामराया मुमुक्षूनें ॥ आपुलें ब्रह्मत्व दृढ करणे ॥<br>
येर देहबुद्धीची लक्षणे ॥ त्यागणे सर्व ॥ २३ ॥<br>
अनेक निरूपण झालें जरी ॥ तरी इतुकाची सार अर्थ निर्धारी ॥<br>
म्हणन जो देहबुद्धि त्यागन ब्रह्मता वरी ॥ तो सुटेले हे भाक घेई ॥ ५२४ ॥<br></div><br clear="left">
<div class="shl2"><br>
इति श्रीपद्मपुराणे शिवगीतासूपनिषत्सू ब्रह्मविद्यायां योगशास्त्रे <br>शिवराघव संवादे देहस्वरूपनिर्णयोनाम नवमोऽध्यायः ॥ ९ ॥<br></div><br clear="left">
<div class="ovi2"><br>
इति श्रीमद वेदेश्वरी ॥ शिवगीता पद्मपुराणांतरीं ॥ <br>देहबुद्धिनिरसन प्रकारी ॥ नवमोध्यायः ॥ ९ ॥<br><br>
श्रीसद्गुरुसच्चिदानंदार्पणमस्तु ॥ ॐ ॥ ॐ ॥ ॐ ॥<br><br>
 ॥ श्रीमद्वेदेश्वरी नवमोऽध्यायः समाप्तः ॥<br></div><br clear="left">
<br>
<br><br>
<div class="top"><a href="#top">GO TOP</a></div><br clear="left"><br><br>
</td></tr></table></body></html>