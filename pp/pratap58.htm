<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap57.htm">मागचा अध्याय</a>
</div>
<div class="nex">
<a href="pratap59.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय अठ्ठावन्नावा </p><br>
<p class="hdr3">धर्मराजाचा अश्वमेध यज्ञ   </p><br>

<p class="ovi">
श्रीगणेशाय नम: ॥ <br>
जय जय ब्रह्मानंदा यादवेंद्रा ॥ श्रीपांडुरंगनगरविहारा ॥ <br>
श्रीविठ्ठला रुक्मिणीवरा ॥ निर्विकार निर्द्वंद्वा ॥ १ ॥ <br>
सच्चिदानंदतनु सगुणा ॥ षड्गु‍णैश्वर्यसंपन्ना ॥ <br>
परमपुरुषा मधुसूदना ॥ आनंदघना जगद्‌गुरो ॥ २ ॥ <br>
मागें संपलें शांतिपर्व ॥ पुढें अश्वमेध अति अपूर्व ॥ <br>
व्यासशिष्य जैमिनिकृत सर्व ॥ रस सुरस बोलिला ॥ ३ ॥ <br>
जैमिनीनें केलें भारत ॥ व्यासें शापिलें तें समस्त ॥ <br>
अश्वमेध रसिक सत्य ॥ म्हणोनि वंद्य केला हा ॥ ४ ॥ <br>
रणीं पडले जे सर्व ॥ त्यांचा करूनियां आठव ॥ <br>
शोक करी धर्मराव ॥ म्हणे हें दैव कायसें ॥ ५ ॥ <br>
सर्वांमाजी निश्चितीं ॥ लागली कर्णाची फार खंती ॥ <br>
नेत्रांचे अश्रु न सांवरती ॥ म्हणे तपासी जाईन मी ॥ ६ ॥ <br>
तंव तेथें अकस्मात ॥ पातला सत्यवतीसुत ॥ <br>
पूजा करोनि समस्त ॥ धर्म दुःख सांगतसे ॥ ७ ॥ <br>
म्हणे स्थिरता नसे मना ॥ राज्य द्या तुम्ही भीमसेना ॥ <br>
मी जाईन तपोवना ॥ दुराचरण केलें म्यां ॥ ८ ॥ <br>
व्यास म्हणे ते अवसरीं ॥ धर्मा तूं अश्वमेध करीं ॥ <br>
पितृगण सर्व परत्रीं ॥ परम सुख पावतील ॥ ९ ॥ <br>
धर्म म्हणे नाहीं द्रव्यार्थ ॥ पृथ्वीचे राजे मारिले समस्त ॥ <br>
त्यांचे पुत्र बाळ अमित ॥ त्यांसी मागतां नये आतां ॥ १० ॥ <br>
पापद्रव्य घेऊनियां ॥ मग याग करावा कासया ॥ <br>
जैशी यात्रा नागवूनियां ॥ अन्नसत्र घातलें ॥ ११ ॥ <br>
गाई मारूनियां वाहाणा ॥ करोनि दिधल्या ब्राह्मणा ॥ <br>
कीं मोडूनियां सदना ॥ मंडप अंगणीं घातला ॥ १२ ॥ <br>
देवळांचे पाडून शिखर ॥ भोंवतें घातलें आवार ॥ <br>
कीं नेसावयाचें सोडूनि वस्त्र ॥ शिरीं जैसें गुंडाळिलें ॥ १३ ॥ <br>
तैसें प्रजांस पीडून ॥ व्यर्थ काय याग करून ॥ <br>
यावरी पराशरनंदन ॥ बोलता जाहला धर्मासी ॥ १४ ॥ <br>
पूर्वी मरुत्तराजा विख्यात ॥ तेणें याग केला अद्‌भुत ॥ <br>
विप्रांसी दक्षिणा अमित ॥ न नेववे ऐशी दिधली ॥ १५ ॥ <br>
मग कंटाळून विप्र ॥ द्रव्य टाकिलें अपार ॥ <br>
तें वित्त आणावें समग्र ॥ मग युधिष्ठिर बोलतसे ॥ १६ ॥ <br>
म्हणे तें द्रव्य आणितां जाण ॥ हांसती पृथ्वीचे ब्राह्मण ॥ <br>
व्यास म्हणे बहुत कठिण ॥ अश्वमेध असे धर्मा ॥ १७ ॥ <br>
वीससहस्त्र ब्राह्मणां ॥ आधीं घालावे अनुष्टाना ॥ <br>
आरंभीं काय द्यावी दक्षिणा ॥ तेंही ऐक अनुक्रमें ॥ १८ ॥ <br>
एकेकास सव्वामण सोनें ॥ एक पायली दिव्य रत्नें ॥ <br>
एक घोडा एक गज त्यांकारणें ॥ वस्त्रालंकारें देइजे ॥ १९ ॥ <br>
आपण वर्षपर्यंत ॥ असावें बहु व्रतस्थ ॥ <br>
भोग भोगावे समस्त ॥ परी स्त्री वर्ज करावी ॥ २० ॥ <br>
एकशयनीं निजावें तत्त्वतां ॥ परी संग न करावा सर्वथा ॥ <br>
ऐसें व्रत हें नृपनाथा ॥ आचरतां बहु कठिण ॥ २१ ॥ <br>
अश्व पाहिजे श्यामकर्ण ॥ मूत्र पुरीष करी जेथें जाण ॥ <br>
सहासहस्त्र गोदान ॥ विधियुक्त तेथें करावीं ॥ २२ ॥ <br>
धर्म म्हणे परम कठिण ॥ सर्व चमू गेली आटोन ॥ <br>
मग म्हणे पराशरनंदन ॥ साह्य श्रीकृष्ण तुज आहे ॥ २३ ॥ <br>
भद्रावती नगरीं जाण ॥ यौवनाश्व राजा बळगहन ॥ <br>
त्याचे घरीं श्यामकर्ण ॥ सुलक्षण बहु असे ॥ २४ ॥ <br>
दहा अक्षौहिणी सेना रक्षित ॥ वायूस नव्हे प्रवेश तेथ ॥ <br>
तो अश्व आणाल अकस्मात ॥ तरीच कार्यार्थ सर्व साधेल ॥ २५ ॥ <br>
भीम म्हणे मी आणीन ॥ तों बोले वृषकेत कर्णनंदन ॥ <br>
मी समागमे येईन ॥ विभांडीन सर्व सेना ॥ २६ ॥ <br>
काळास मारीन समरांगणीं ॥ पालथी घालीन हे कुंभिनी ॥ <br>
मेरु मंदार फोडूनी ॥ स्वर्ग पाडीन खालता ॥ २७ ॥ <br>
धर्म भीमांस म्हणे तत्त्वतां ॥ अश्वमेध आरंभावा आतां ॥ <br>
मी उतराई होईन तत्त्वतां ॥ वडिलांचें कांहींएक ॥ २८ ॥ <br>
ऐसें बोलतो वृषकेत पूर्ण ॥ धर्मभीमांस आठवला कर्ण ॥ <br>
मग वृषकेतास हृदयीं धरून ॥ धर्मराव शोक करी ॥ २९ ॥ <br>
षोडश वर्षांचा वृषकेत ॥ तेजें केवळ दुजा आदित्य ॥ <br>
धर्म म्हणे बा रे तुझा तात ॥ आम्हीं मारिला समरांगणीं ॥ ३० ॥ <br>
वृषकेत म्हणे जो धर्मद्वेष करी ॥ जो दुष्टांचा साहाकारी ॥ <br>
बरा मारिला तो समरीं ॥ हरिप्रियद्वेषिया तो ॥ ३१ ॥ <br>
क्षत्रिय होता सबळ ॥ परि अकीर्तीनें भरिले भूमंडळ ॥ <br>
तरी तो डाग काढीन समूळ ॥ श्यामकर्ण आणीन मी ॥ ३२ ॥ <br>
ऐकोनि वृषकेताचें वचन ॥ हृदयीं धरी तया भीमसेन ॥ <br>
तो घटोत्कचपुत्र मेघवर्ण ॥ येऊनियां बोलतसे ॥ ३३ ॥ <br>
म्हणे मी आणि वृषकेत ॥ गगनपंथें जाऊन अकस्मात ॥ <br>
श्यामकर्ण आणू त्वरित ॥ पाहा पुरुषार्थ बाळकांचा ॥ ३४ ॥ <br>
दोघे म्हणती भीमासी ॥ तुम्हीं असावें आमुचे पाठीशीं ॥ <br>
धर्म म्हणे हृषीकेशी ॥ आलियाविण हें कार्य नोहे ॥ ३५ ॥ <br>
मग धर्में करितांच ध्यान ॥ तत्काळ प्रकटला भगवान ॥ <br>
नमूनि श्रीरंगाचे चरण ॥ पूजा करी आदरें ॥ ३६ ॥ <br>
जय जय यदुकुलदिनेशा ॥ निजभक्तरक्षका द्वारकानिवासा ॥ <br>
कैवल्यदायका परमपुरूषा ॥ भक्तवत्सला जगद्‌गुरो ॥ ३७ ॥ <br>
तुवां जे उपकार केले जगज्जीवना ॥ न वर्णवती सहस्रवदना ॥ <br>
धर्म म्हणे रुक्मिणीरमणा ॥ वेदपुराणां वंद्य तूं ॥ ३८ ॥ <br>
म्हणे व्यासदेव येथें आले ॥ अश्वमेध करा इतुकें सांगीतलें ॥ <br>
यावरी पद्यनाभ बोले ॥ कठिण कार्य धर्मा हें ॥ ३९ ॥ <br>
कित्येक राजे बळवंत ॥ युद्धास आले नाहीं येथ ॥ <br>
कौरवपांडवसेना समस्त ॥ नाहीं दृष्टींत धरिली तिहीं ॥ ४० ॥ <br>
घोडा कैंचा श्यामकर्ण ॥ मग धर्मराज बोले वचन ॥ <br>
यौवनाश्वाचे घरीं जाण ॥ वारू असे सुलक्षण ॥ ४१ ॥ <br>
प्रतिज्ञा बोलतो भीमसेन ॥ क्षणांत वारू मी आणीन ॥ <br>
विश्वव्यापक मनमोहन ॥ विनोदेंकरून हांसत ॥ ४२ ॥ <br>
भीमाची बुद्धि साचार ॥ जड असे बहु आहार ॥ <br>
तूं नायकें याचा विचार ॥ स्थूलोदर अत्यंत हा ॥ ४३ ॥ <br>
श्वशुरगहीं करणार वास ॥ ज्यास निद्रा रात्रंदिवस ॥ <br>
शिळे अन्न भक्षी सावकाश ॥ बुद्धि त्यास असेना ॥ ४४ ॥ <br>
हांसोन बोले वृकोदर ॥ हरि तुजइतुकें कोण खाणार ॥ <br>
गोकुळी चोरी केली फार ॥ पूतना शोषिली दुग्धमिषें ॥ ४५ ॥ <br>
तुझें पोट थोर अत्यंत ॥ मातेसी विश्व दाखविलें मुखांत ॥ <br>
द्वादश गावे अग्नि अद्‌भुत ॥ तुवां गिळिला स्थूलोदरा ॥ ४६ ॥ <br>
शेवटीं ब्रह्मांड गिळिशी समग्र ॥ तरी भूक न जाय साचार ॥ <br>
विश्व तुझे उदरांत सर्वत्र ॥ स्थूलोदर तूंचि पैं ॥ ४७ ॥ <br>
श्वशुरगृहीं सावकाश ॥ क्षीराब्धींत करिसी वास ॥ <br>
आस्वलीं स्त्री केली निःशेष ॥ नानावेषधारका ॥ ४८ ॥ <br>
तूं मासा कांसव डुकर ॥ तूं नरसिंह पोट फाडणार ॥ <br>
बलीचे गृही तूंचि भीक मागणार ॥ छेदिलेंसी शिर मातेचें ॥ ४९ ॥ <br>
स्त्री नेली तुझी वनीं चोरे ॥ गोकुळी उपजतां राखिलीं गुरे ॥ <br>
स्त्रीचे बुद्धीनें वर्तसी खरें ॥ पारिजातकहरणवेळे ॥ ५० ॥ <br>
तूंचि आमुची सोय राखणार ॥ परात्पर सोयरा साचार ॥ <br>
तुझ्या बळें कौरवचमूसागर ॥ अगस्ति होऊन प्राशिला आम्हीं ॥ ५१ ॥ <br>
आतां यावरी अश्वमेध ॥ सिद्धीस पावविसी तूं ब्रह्मानंद ॥ <br>
आमुचे कष्ट नाना खेद ॥ तुवां सोशिले निजांगें ॥ ५२ ॥ <br>
सबळ काष्ठ भ्रमर कोरी ॥ परी कमल रक्षी नानापरी ॥ <br>
तैसी प्रीति भक्तांवरी ॥ माउली होऊन रक्षिसी त्यां ॥ ५३ ॥ <br>
तिळमात्र पाषाण ॥ जळी न तरे जाय बुडोन ॥ <br>
परी जळ काष्ठ तारी पूर्ण ॥ आपण वाढविलें म्हणोनियां ॥ ५४ ॥ <br>
त्या काष्ठांच्या नौका होती ॥ स्वसंगें तारिती आणिकांप्रती ॥ <br>
हा जीवनीं अभिमान निश्चितीं ॥ विश्वव्यापका जगजीवना ॥ ५५ ॥ <br>
तैसें तुवांचि वाढविलें आम्हां ॥ आतां काय बुडविशी पुरुषोत्तमा ॥ <br>
यज्ञ करून मेघश्यामा ॥ तुजचि शेवटीं अर्पावा ॥ ५६ ॥ <br>
असो यावरी प्रातःकालीं ॥ नमून धर्म वनमाली ॥ <br>
तिघे सिद्ध जाहले ते कालीं ॥ वृषकेत भीम मेघवर्ण ॥ ५७ ॥ <br>
कुंती द्रौपदी सुभद्रेस पुसोन ॥ पायीं चालले तिघे जण ॥ <br>
गिरिकंदरें ओलांडून ॥ पवनवेगें जाती पैं ॥ ५८ ॥ <br>
भद्रावतीस पातले तिघे जण ॥ ग्रामाचे पाठीसी पर्वत चढोन ॥ <br>
गुप्तरूपें करून ॥ विलोकिती नगरातें ॥ ५९ ॥ <br>
अयोध्या कीं द्वारका सुंदर ॥ तैसेंच दिसे भद्रावती नगर ॥ <br>
तेथींचि रचना पाहतां सुर नर ॥ परम सौख्य मानिती ॥ ६० ॥ <br>
असो ते तिघे लपोन ॥ पाहती नगरांत विलोकून ॥ <br>
तो जल पाजावया श्यामकर्ण ॥ बाहेर काढिला यौवनाश्वें ॥ ६१ ॥ <br>
घोडा रक्षति दहासहस्त्र दळ ॥ वाद्यें वाजों लागलीं तुंबळ ॥ <br>
गजांचा थाट सबळ ॥ वारू रक्षिती सभोंवते ॥ ६२ ॥ <br>
व्यूह रचिलासे बळकट ॥ वायूस तेथें न फुटे वाट ॥ <br>
केशरें चर्चिलासे सुभट ॥ वस्त्राभरणीं पूजिलासे ॥ ६३ ॥ <br>
वारूपुढें धूप जळत ॥ नृत्यांगना बहु नाचत ॥ <br>
तो मेघवर्णे अकस्मात ॥ उडी त्यांत घातली ॥ ६४ ॥ <br>
निमिष न लागतां श्यामकर्ण ॥ गगनमार्गे नेला उचलोन ॥ <br>
जैशी चपळा रूप दाखवून ॥ गुप्त होय अंतरिक्षी ॥ ६५ ॥ <br>
शरीरांतून जाय प्राण ॥ जवळियासी नव्हे दृश्यमान ॥ <br>
तैसा मेघवर्णे श्यामकर्ण ॥ नेला सर्वां न कळतां ॥ ६६ ॥ <br>
जाहला एकचि हाहाकार ॥ अष्टदिशांनीं धांवती दळभार ॥ <br>
मग तो कर्णपुत्र महावीर ॥ वर्षत शर पुढें आला ॥ ६७ ॥ <br>
वय लहान अति सुंदर ॥ जैसा केवळ रघुवीर ॥ <br>
सिंहनादें गर्जोन समग्र ॥ केले भार उभे तेथें ॥ ६८ ॥ <br>
वारू धरिला तो मी येथें असें ॥ कां रे धांवतां वेडियांऐसे ॥ <br>
युद्ध करा पाहों कैसें ॥ शूरत्व तुमचें यावरी ॥ ६९ ॥ <br>
ऐसें बोलोन वृषकेतें ॥ दळ जर्जर केलें शरपंथें ॥ <br>
जैसें सुटतां चंडवाते ॥ जलदजाल विध्वंसिजे ॥ ७० ॥ <br>
कित्येक कृष्णनामेंकरून ॥ दोष जाती दग्ध होऊन ॥ <br>
कीं प्रकटतां दिव्यज्ञान ॥ मायाआवरण निरसे जेविं ॥ ७१ ॥ <br>
तैसा तो वीर प्रतिकर्ण ॥ असंख्य दळ टाकी संहारून ॥ <br>
यौवनाश्व आश्चर्य करी पूर्ण ॥ म्हणे तिघे जण दिसती हे ॥ ७२ ॥ <br>
एकें धरिला श्यामकर्ण ॥ एकें दळ टाकिलें संहारून ॥ <br>
एक उगाच पाहे दुरोन ॥ भीमसेनासम दिसे ॥ ७३ ॥ <br>
ऐसें देखतां यौवनाश्व ॥ तो बोहरी केली सेनेस ॥ <br>
पाहों आला अमरेश ॥ युद्ध कोण करीतसे हा ॥ ७४ ॥ <br>
देखून वृषकेताचें युद्ध ॥ सूर्यास वाटला परमानंद ॥ <br>
इंद्रादि वृंदारकवृंद ॥ आश्चर्य करिती युद्धाचें ॥ ७५ ॥ <br>
म्हणती हें बाळक कोमळ ॥ युद्ध माजविलें परम तुंबळ ॥ <br>
अमर्याद पाडिलें दळ ॥ रक्तापगा वाहविल्या ॥ ७६ ॥ <br>
शस्त्र उचलतां कोणी ॥ ते भज टाकिले छेदूनी ॥ <br>
यावरी यौवनाश्व क्रोधेंकरूनी ॥ समोर युद्धास पातला ॥ ७७ ॥ <br>
तो भीम धांवला त्वरित ॥ देखोनी बोले वृषकेत ॥ <br>
सेना वधू माझी निश्चित ॥ इयेसी स्पर्श न करावा ॥ ७८ ॥ <br>
इजपासाव यशनामा अद्भुत ॥ होईल पाहा आतां सुत ॥ <br>
तो तुम्हांस भेटवीन त्वरित ॥ खेळवा मग महासुखें ॥ ७९ ॥ <br>
बाणमुखेकरून ॥ तीस होतें चुंबन ॥ <br>
ध्वज झळकती कनकवर्ण ॥ तोचि पल्लव तियेचा ॥ ८० ॥ <br>
हे युद्धसुरतीं न तगे जाण ॥ पळेल धैर्यवस्त्र टाकून ॥ <br>
इचे स्तन दोन्ही प्रधान ॥ रगडीन पहा यावरी ॥ ८१ ॥ <br>
श्रृंगारून आली बहुत ॥ परी उठोन पळेल क्षणांत ॥ <br>
ऐसें ऐकोनि घटोत्कचतात ॥ उगाच राहिला ते वेळीं ॥ ८२ ॥ <br>
यावरी तो कर्णकुमार ॥ रणमदें जाहला कामातुर ॥ <br>
सेनावधू केली जर्जर ॥ युद्धसुरतीं तगेना ॥ ८३ ॥ <br>
पितामह सूर्यनारायण ॥ वृषकेतु करी तयाचें स्तवन ॥ <br>
म्हणे जनकजनका तुजविण ॥ यश कोण देईल येथें ॥ ८४ ॥ <br>
ऐसा तो वीर वृषकेत ॥ सेनेमाजी एकला तळपत ॥ <br>
परी कोणास नाटोपे तेथ ॥ विद्युल्लतेसारिखा ॥ ८५ ॥ <br>
यौवनाश्व म्हणे बाळा अवधारीं ॥ रथ देतों बैसोन युद्ध करीं ॥ <br>
तूं नाम गोत्र पिता यावरी ॥ सांग वंश कोण तो ॥ ८६ ॥ <br>
मग बोले वृषकेत ॥ मी प्रतिपांडव विख्यात ॥ <br>
कुंतीउदरीं माझा तात ॥ सूर्यवीर्ये जन्मला ॥ ८७ ॥ <br>
पांडव चुलते विख्यात ॥ पांडवकुलवर्धन मी वृषकेत ॥ <br>
परी तूं युद्ध सोडून मात ॥ काय व्यर्थ पूससी ॥ ८८ ॥ <br>
अश्वमेधास नेतों श्यामकर्ण ॥ तुझा नलगे मजला स्यंदन ॥ <br>
तूं वृद्ध मी बाळक जाण ॥ युद्ध करीं पाहूं आतां ॥ ८९ ॥ <br>
आम्हीं आहों कृष्णोपासक ॥ पाहा समरीं आजि कोतुक ॥ <br>
मग संहारिलें सर्व कटक ॥ आपणास सायक न लागतां ॥ ९० ॥ <br>
यौवनाश्व सोडी बाण ॥ ते वृषकेत टाकी छेदून ॥ <br>
जैशी पाखंडियाचीं  वचनें जाण ॥ पंडित खंडी एका शब्दें ॥ ९१ ॥ <br>
अवघें कटक बाणीं ॥ वृषकेतें खिळिलें ते क्षणीं ॥ <br>
यौवनाश्वाचा रथ रणीं ॥ छेदोनि ध्वज पाडिला ॥ ९२ ॥ <br>
मग यौवनाश्व आणिके रथीं ॥ बैसोनि शर सोडी त्वरितगतीं ॥ <br>
असंख्य शस्त्रें टाकून कर्णजाप्रती ॥ खिळिलें तेणें समरांगणीं ॥ ९३ ॥ <br>
क्षणैक मूर्च्छा येऊन ॥ खालीं पडला कर्णनंदन ॥ <br>
मग उठिला भीमसेन ॥ म्हणे सुनेस शिक्षा करूं ॥ ९४ ॥ <br>
वीज पडे अकस्मात ॥ ऐसा धांवला वायुसुत ॥ <br>
पळतो गज पायीं धरित ॥ ते आपटी आणिकावरी ॥ ९५ ॥ <br>
गदाघायेकरून जाण ॥ दळ टाकिलें संहारून ॥ <br>
तो यौवनाश्वाचा नंदन ॥ सुवेग धांवला भीमावरी ॥ ९६ ॥ <br>
तेही गदा घेतली ॥ युद्ध करिती महाबळी ॥ <br>
चार घटिका ते काळीं ॥ गदायुद्ध माजलें ॥ ९७ ॥ <br>
भीम गज भिरकावित ॥ तेच परतोन सुवेग टाकित ॥ <br>
इकडे सावध होऊन वृषकेत ॥ यौवनाश्वाशीं युद्ध करी ॥ ९८ ॥ <br>
कर्णनंदनें अनिवार ॥ यौवनाश्व केला जर्जर ॥ <br>
मूर्च्छा येऊन तो उपवर ॥ ध्वजस्तंभीं टेकला ॥ ९९ ॥ <br>
त्याचे रथावरी चढोन ॥ जवळी गेला कर्णनंदन ॥ <br>
त्या रायावरी पदरेंकरून ॥ वारा घाली वृषकेत ॥ १०० ॥ <br>
नवस करी वृषकेत ॥ म्हणे श्रीकृष्ण धांव पाव त्वरित ॥ <br>
पुण्यवंत हा नृपनाथ ॥ वांचो एकदां ये वेळे ॥ १०१ ॥ <br>
यौवनाश्व पाहे सावध होऊन ॥ तो जवळी देखे कर्णनंदन ॥ <br>
मग तेणें बाहू पसरून ॥ हृदयीं दृढ आलिंगिला ॥ १०२ ॥ <br>
त्यावरी राजा धांवोन ॥ दृढ आलिंगिला भीमसेन ॥ <br>
भेटला मेघवर्ण येऊन ॥ श्यामकर्णासमवेत ॥ १०३ ॥ <br>
यौवनाश्वें आपली कन्या निश्चितीं ॥ लावण्यगंगा नाम प्रभावती ॥ <br>
वृषकेतास दिधली प्रीतीं ॥ चारी दिवस संपादिले ॥ १०४ ॥ <br>
आणोन संपत्ति अपार ॥ पूजिला मेघवर्ण वृकोदर ॥ <br>
आंदणाने दिधलें दळभार ॥ सिद्ध करून चालिला स्वयें ॥ १०५ ॥ <br>
साह्य चालिला उपवर ॥ सवें कुटुंब घेतलें समग्र ॥ <br>
सहस्त्रस्तंभांचें शिबिरे ॥ राहावया घेत समागमें ॥ १०६ ॥ <br>
देवसेन प्रधानासहित ॥ गजपुरा चालिला नृपनाथ ॥ <br>
बंधूंसमवेत धर्म येत ॥ यौवनाश्वासी सामोरा ॥ १०७ ॥ <br>
अगोदरचि मनमोहन ॥ गेला होता द्वारकेलागून ॥ <br>
असो धर्मरायें देखिला श्यामकर्ण ॥ भीमे वर्तमान सांगितलें ॥ १०८ ॥ <br>
मग धर्म धांवोनि त्वरित ॥ डोळा आणिले अश्रुपात ॥ <br>
वृषकेतास हृदयीं धरित ॥ कर्णबंधु आठवूनि ॥ १०९ ॥ <br>
भीम म्हणे राया धर्मा ॥ कीजे केली युद्धीं सीमा ॥ <br>
तो यौवनाश्व धरोनि प्रेमा ॥ पांडवांसी आलिंगी ॥ ११० ॥ <br>
असो सुमुहूर्त काढिला पूर्ण ॥ चैत्रमासीं पौर्णिमेस जाण ॥ <br>
पृथ्वीवरी श्यामकर्ण ॥ सोडावा हा निश्चय जाहला ॥ १११ ॥ <br>
यावरी धर्म म्हणे भीमसेना ॥ तूं वेगें जाऊन द्वारकाभवना ॥ <br>
सहकुटुंब जगन्मोहना ॥ घेऊन येई यागासी ॥ ११२ ॥ <br>
वसुदेव रेवतीरमण ॥ उद्धव अक्रूर उग्रसेन ॥ <br>
छप्पन्न कोटी यादव संपूर्ण ॥ कुटुंबासहित आणावे ॥ ११३ ॥ <br>
षोडशसहस्त्र कामिनी ॥ रुक्मिणी मुख्य विश्वजननी ॥ <br>
एवं भीमा अवघ्यांस आणीं ॥ रक्षण ठेवणें द्वारके ॥ ११४ ॥ <br>
आला द्वारके भीमसेन ॥ प्रवेशला श्रीकृष्णभवन ॥ <br>
तो अंतरगृहीं जगज्जीवन ॥ भोजनास बैसला ॥ ११५ ॥ <br>
चौसष्ट वाट्या झळकत ताट ॥ देवकी माय स्वयें वाढित ॥ <br>
मुख्य नायिका चवरे ढाळित ॥ रुक्मिणी दावी पदार्थ कृष्णा ॥ ११६ ॥ <br>
यशोदा जे नंदराणी ॥ तेही होती द्वारकाभुवनीं ॥ <br>
ते नानापदार्थ भोजनीं ॥ आणोनियां पुरवित ॥ ११७ ॥ <br>
बाहेर बैसला वृकोदर ॥ विनोदें बोलत सर्वेश्वर ॥ <br>
म्हणे आला तो स्थूलोदर ॥ तो येथें येऊं देऊं नका ॥ ११८ ॥ <br>
गर्जोनि बोले वृकोदर ॥ काय तुझें पिकले नाहीं राष्ट्र ॥ <br>
किंवा दुष्काळ पडला अपार ॥ पोट तुझें भरेना ॥ ११९ ॥ <br>
मजला टाकून बाहेरी ॥ तूं जेवितोसी गृहांतरी ॥ <br>
भुरके तरी हळू मारीं ॥ लोक नगरीं दचकती ॥ १२० ॥ <br>
फेण्या पापड मोडिशी क्षणोक्षणीं ॥ ते मज ऐकों येताती श्रवणी ॥ <br>
गोकुळी ताक कण्या खाऊनी ॥ उच्छिष्ट भक्षिसी गोवळ्यांचे ॥ १२१ ॥ <br>
दधि दुग्ध धृत लोणी ॥ तुवा भक्षिलें चोरूनी ॥ <br>
जेवून लौकर चक्रपाणि ॥ बाहेर न येशी अजूनि कां ॥ १२२ ॥ <br>
सुईचे वेजाहून ॥ तुझा गळा आहे बहु लहान ॥ <br>
मुसळ गळां टोचून ॥ थोर न केला सुइणीनें ॥ १२३ ॥ <br>
त्या सुइणीनें छेदावें नासिक ॥ तुझा गळा कां केला बारिक ॥ <br>
कीं माझे गदेनें तरी देख ॥ कंठ तुझा थोर करूं ॥ १२४ ॥ <br>
कीं बलभद्राचा नांगर सदट ॥ तेणें तुझा गळा करूं नीट ॥ <br>
तो न बोले वैकुंठपीठ ॥ म्हणे काय घास अडकला ॥ १२५ ॥ <br>
गदा घालोनि मानेवरी ॥ घांस काढू काय बाहेरी ॥ <br>
पर्वतासह धरित्री ॥ गिळिशी मज वाटतें ॥ १२६ ॥ <br>
मी दुरूनि आलों बहुवस ॥ माझाही करिशील काय ग्रास ॥ <br>
एकदा चाल गजपुरास ॥ याचें उसणें घेईन मी ॥ १२७ ॥ <br>
मज येथें गिळिशी श्रीपति ॥ तरी सुभद्रा द्रौपदी हांसती ॥ <br>
तुज राक्षस नांव ठेविती ॥ न म्हणती देव कोणीही ॥ १२८ ॥ <br>
मग श्रीकृष्ण म्हणे भीमसेना ॥ आतां येई करीं भोजना ॥ <br>
भीम म्हणे मी आतां येईना ॥ गिळिशी मज मी काय करूं ॥ १२९ ॥ <br>
गदगदां हांसे चक्रपाणी ॥ खरकटीं उरलीं धुवोनी ॥ <br>
तीं उगीच खाई येऊनी ॥ आलास कोठून वर्‍हाडिया ॥ १३० ॥ <br>
मग बाहेरी येऊनि मोक्षदानी ॥ भीम नेला अंतरसदनीं ॥ <br>
वृकोदर बोले हासोनी ॥ आंत नेऊन गिळिसी काय ॥ १३१ ॥ <br>
द्वादश गावे अग्न ॥ तुवां गिळिला मुख पसरून ॥ <br>
पूतना मारिली शोधून ॥ तुझें भय मज वाटतसे ॥ १३२ ॥ <br>
एवढा अश्वमेध होऊं दे वनमाळी ॥ मग तूं सगळा मज गिळीं ॥ <br>
ऐसा विनोद ऐकोन ते वेळीं ॥ हांसती सकळ अष्टनायिका ॥ १३३ ॥ <br>
मग भीमास विस्तारोनन ताट ॥ भोजन दिधलें यथेष्ट ॥ <br>
विनोदे बोले वैकुंठपीठ ॥ फुटेल पोट पुरे करीं ॥ १३४ ॥ <br>
भीम म्हणे तूं बाहेर जाई आतां ॥ मज तूं गिळिशील अवचितां ॥ <br>
आमुचें कुळ त्वां आटिलें अच्युता ॥ आम्हांहीभोंवता लागलासी ॥ १३५ ॥ <br>
भोजन करूनि भीमसेन ॥ श्रीरंगाचे धरी दृढ चरण ॥ <br>
म्हणे निघा सर्व कुटुंब घेऊन ॥ धर्मराज वाट पाहे ॥ १३६ ॥ <br>
तो गमनसंकेतभेरी ॥ ठोकिल्या दूतीं ते अवसरीं ॥ <br>
तत वितंत घनसुस्वरीं ॥ वाद्यें वाजलीं चतुर्विध ॥ १३७ ॥ <br>
आपले कुटुंबासहित सर्व ॥ छप्पन्न कोटी निघाले यादव ॥ <br>
षोडशसहस्त्र पाहावया उत्साह ॥ कृष्णललना निघाल्या ॥ १३८ ॥ <br>
सोळासहस्त्र अष्टोत्तरशता ॥ वहनारूढ तेव्हां निघत ॥ <br>
ज्यांच्या वहनांपुढें धांवत ॥ सहस्त्रावधि वेत्रपाणी ॥ १३९ ॥ <br>
एकलक्ष साठसहस्त्र ॥ सर्व निघाले कृष्णकुमार ॥ <br>
तितुक्यांच्या स्त्रिया समग्र ॥ वहनारूढ निघाल्या ॥ १४० ॥ <br>
धर्मास अर्पावया अहेर ॥ वीससहस्त्र मत्त कुंजर ॥ <br>
द्रव्य वस्त्रें अलंकार ॥ भरोनियां घेतले ॥ १४१ ॥ <br>
कित्येक देशींचे भूभुज ॥ सवें निघाले तेजःपुंज ॥ <br>
असंख्य त्यांचे झळकती ध्वज ॥ विद्युल्लतेसारिखे ॥ १४२ ॥ <br>
द्वारकेत होते ऋषींचे भार ॥ वहनीं बैसवूनि समग्र ॥ <br>
संगे घेऊन श्रीधर ॥ गजरें भार चालिले ॥ १४३ ॥ <br>
निजरथीं वैकुंठनाथ ॥ गरुडध्वज प्रतापार्क बैसत ॥ <br>
श्रुति माथा खालीं करूनि पाहत ॥ स्वरूप त्याचें वर्णितां ॥ १४४ ॥ <br>
श्रीकृष्णाभोंवतीं दाटी अपार ॥ त्रिकाल दर्शना टपती सुरवर ॥ <br>
त्यांच्या माथां उडती वेत्र ॥ तेथें पाड काय इतरांचा ॥ १४५ ॥ <br>
एकलक्ष साठसहस्त्र कुमार ॥ पौत्रं कन्या संतति अपार ॥ <br>
एककोटी साचार ॥ कृष्णसंतति जाणिजे ॥ १४६ ॥ <br>
सवें निघाले बाजार ॥ अष्टादश जाती उदीम करणार ॥ <br>
बंदिजन गर्जती अपार ॥ गजारूढ होऊनियां ॥ १४७ ॥ <br>
वसुदेव बलराम उग्रसेन ॥ मागें द्वारकेस ठेविले रक्षण ॥ <br>
निजभारेंसीं रुक्मिणीरमण ॥ कुंजरपुरा चालिले ॥ १४८ ॥ <br>
तो पद्मनाभें पद्मिनी ॥ सरोवरीं देखिल्या ते क्षणीं ॥ <br>
रुक्मिणीप्रति कैवल्यदानी ॥ सुहास्यवदनें बोलत ॥ १४९ ॥ <br>
अहो पद्याक्षिया पद्मिनी ॥ तमहारक भ्रतार टाकूनी ॥ <br>
भ्रमराहातीं दिनरजनीं ॥ शरीर कैशा भोगविती ॥ १५० ॥ <br>
यावरी मृगशावाक्षी बोलत ॥ मिलिंदबालकास स्तन देत ॥ <br>
रात्रीं वश जाहल्या आदित्य ॥ न पाहे सत्य करस्पर्शे ॥ १५१ ॥ <br>
मग मिलिंदबाळे घेऊनी ॥ निद्रित जाहल्या पद्मिनी ॥ <br>
हरि म्हणे कंपित क्षणोक्षणीं ॥ होती केवि सांग पां ॥ १५२ ॥ <br>
भ्रतारवियोगें सत्य ॥ क्षणक्षणां होती कंपित ॥ <br>
धर्मसंतान भ्रमर गुप्त ॥ स्तनीं लावून झांकिले ॥ १५३ ॥ <br>
ऐकोन रुक्मिणीचें वचन ॥ परम संतोषला मधुसूदन ॥ <br>
हृदयीं तियेस आलिंगून ॥ समाधान करी तिचें ॥ १५४ ॥ <br>
धर्मास जाणविती दूत ॥ समीप आले द्वारकानाथ ॥ <br>
यौवनाश्वासहित कुंतीसुत ॥ सामोरा येत हरीतें ॥ १५५ ॥ <br>
मिरवत श्यामकर्ण आणिला ॥ श्रीहरीलागीं दाखविला ॥ <br>
द्रौपदी सुभद्रादि स्त्रिया सकळा ॥ सामोर्‍या येती रुक्मिणीतें ॥ १५६ ॥ <br>
नमन आलिंगन देख ॥ परस्परें देती सुख ॥ <br>
षोडशसहस्त्र कामिनींसी हरिख ॥ द्रौपदीस भेटतां ॥ १५७ ॥ <br>
सत्यभामा पांचाळीस भेटोन ॥ पुसतसे एकांतीं नेऊन ॥ <br>
पांच जणही पंडुनंदन ॥ वश तुज सर्वदा ॥ १५८ ॥ <br>
यावरी मनमोहन हृषीकेश ॥ तोही तुवां केला वश ॥ <br>
सर्वदा हृदयीं धरित्येस ॥ रात्रंदिवस न विसंबसी ॥ १५९ ॥ <br>
आम्ही षोडशसहस्त्र कामिनी ॥ आमुच्याने वश नव्हे चक्रपाणी ॥ <br>
तूं एकली होऊनी ॥ मोहन सर्वांसीं घातलें ॥ १६० ॥ <br>
तरी तें वशीकरण सकळी ॥ मज तूं शिकवीं पांचाळी ॥ <br>
यावरी ते चातुर्यसरोवरमराळी ॥ प्रत्युत्तर काय देत ॥ १६१ ॥ <br>
तुझें निर्मळ नाहीं अंतर ॥ वाढविशी सवतीमत्सर ॥ <br>
परमात्मा पूर्ण श्रीधर ॥ त्याशीं भेद करिशी तूं ॥ १६२ ॥ <br>
षड्‌विकाररहित आदिपुरूष ॥ त्यासी तूं भाविसी गे मनुष्य ॥ <br>
जो अतर्क्य वेदशास्त्रांस ॥ त्याचें दान तुवां केलें ॥ १६३ ॥ <br>
दीनदयाळ माझा बंधु ॥ कौरवसभेसी पडला दुष्ट संबंधु ॥ <br>
वस्त्रांचे पर्वत कृपासिंधु ॥ मज पुरविता जाहला ॥ १६४ ॥ <br>
रुक्मिणी केवळ ज्ञानकळा ॥ जे प्रणवरूपिणी वेल्हाळा ॥ <br>
तिशीं तुवां मत्सर मांडिला ॥ महिमा अपार नेणोनि ॥ १६५ ॥ <br>
नारद वेडा म्हणोन ॥ परतोन तुज दिधला श्रीकृष्ण ॥ <br>
तूं अभाविक सदा मलिन ॥ तुजला वश कोण होय ॥ १६६ ॥ <br>
अंतरीं निर्मळ भाविक जाण ॥ त्यासी वश होईल त्रिभुवन ॥ <br>
अभाविकां स्वप्नीही पूर्ण ॥ सुख नाहीं तत्त्वतां ॥ १६७ ॥ <br>
ऐसें बोलतां पांचाळी ॥ सत्यभामा उगी राहिली ॥ <br>
यावरी रति उखादि सकळी ॥ वंदिती येऊन द्रौपदीतें ॥ १६८ ॥ <br>
देवकी यशोदा सकळ ॥ रुक्मिणीआदि कृष्णस्त्रिया वेल्हाळ ॥ <br>
तिहीं श्यामकर्ण तत्काळ ॥ पहावया आणविला ॥ १६९ ॥ <br>
पूजोन वंदिती श्यामकर्ण ॥ तंव उदेलें महाविघ्न ॥ <br>
शाल्वबंधु अनुशाल्व जाण ॥ तेणें धाडी घातली ॥ १७० ॥ <br>
पात्यास पातें न लागतो जाण ॥ इतुक्यांत नेला श्यामकर्ण ॥ <br>
दळभार सिद्ध करून ॥ उभा ठाकला संग्रामा ॥ १७१ ॥ <br>
स्वसैन्यासी करी आता ॥ जो न धरील मेघश्यामा ॥ <br>
त्यास दंडीन हे प्रतिज्ञा ॥ कदा जगज्जीवन न सोडावा ॥ १७२ ॥ <br>
इकडे पांडवदळीं जगज्जीवन ॥ तेणें भारेंशीं प्रेरिला मदन ॥ <br>
म्हणे घेऊन येईं श्यामकर्ण ॥ अनुशाल्वासमवेत ॥ १७३ ॥ <br>
वृषभभारे सन्मुख देखोन ॥ विचार न करी पंचानन ॥ <br>
तैसा श्रीकृष्णनंदन ॥ निजभारेंशी धावला ॥ १७४ ॥ <br>
अनुशाल्व आणि मन्मथ ॥ युद्ध करिती तेव्हां अद्‌भुत ॥ <br>
परस्पर वर्में बोलत ॥ बाण सोडीत आवेशें ॥ १७५ ॥ <br>
युद्ध जाहले अत्यंत ॥ रुक्मिणीतनय पडला मूर्च्छित ॥ <br>
युद्धांतून परतविला रथ ॥ सैन्य पळत मदनाचें ॥ १७६ ॥ <br>
मदनाचा पराजय देखोन ॥ लज्जित जाहला जगज्जीवन ॥ <br>
धिक्कारिला मीनकेतन ॥ म्हणे वांचून व्यर्थ तूं ॥ १७७ ॥ <br>
काळें वदन घेऊन ॥ राहें काननामाजी जाऊन ॥ <br>
अनुशाल्वानें तुझा प्राण ॥ कां न घेतला रणामाजी ॥ १७८ ॥ <br>
भीम म्हणे हृषीकेशी ॥ कां बोलसी व्यर्थ मदनासी ॥ <br>
काळयवनापुढें पळालासी ॥ लपालासी विवरांत ॥ १७९ ॥ <br>
मग गदा घेऊन वृकोदर ॥ करी अनुशाल्वदळाचा संहार ॥ <br>
पाडिलें दळ अपार ॥ रक्तगंगा धांवती ॥ १८० ॥ <br>
कृतांतापरी हांक देत ॥ रथारूढ धांवला वृषकेत ॥ <br>
भीमासी म्हणे हो हो तात ॥ माझा वचनार्थ ऐकावा ॥ १८१ ॥ <br>
सेना हें फळ निश्चित ॥ लेकराने केलें हस्तगत ॥ <br>
तें वडिलीं घ्यावें हें उचित ॥ भीम बोलत तयासी ॥ १८२ ॥ <br>
सेनाफळ कठिण निश्चितीं ॥ मऊ करून देतों तव हातीं ॥ <br>
असो वृकोदरें बहुहस्ती ॥ संहारिले तेधवां ॥ १८३ ॥ <br>
अनुशाल्वानें बाणें अद्‌भुत ॥ भीम पाडिला मूर्च्छागत ॥ <br>
मग रथारूढ मदनतात ॥ शर वर्षत धाविन्नला ॥ १८४ ॥ <br>
अनुशाल्व म्हणे ते अवसरीं ॥ माझा शाल्व बंधु निर्धारीं ॥ <br>
कृष्णा त्वां मारिला समरीं ॥ त्याचें उसणें घे आतां ॥ १८५ ॥ <br>
मग बोले मदनतात ॥ तुझी वल्गना सर्व व्यर्थ ॥ <br>
एके लेंकराहातीं क्षणांत ॥ तुज धरून नेईन मी ॥ १८६ ॥ <br>
मग यावरी युद्ध तुंबळ ॥ करीत तेव्हां वैकुंठपाळ ॥ <br>
तंव तो वीर प्रतापी सबळ ॥ कृष्णदळभार संहारी ॥ १८७ ॥ <br>
बाण अनुशाल्वाचे अद्‌भुत ॥ श्रीकृष्ण पडला मूर्च्छित ॥ <br>
भीमे शिबिराप्रति त्वरित ॥ मदनतात नेला तेव्हां ॥ १८८ ॥ <br>
मूर्च्छा हरलिया समस्त ॥ सत्यभामा मग हांसत ॥ <br>
मदनासी हिणाविलें बहुत ॥ तुम्ही कां हो पळोन आलो ॥ १८९ ॥ <br>
मग मागुती जगज्जीवन ॥ रणास गेला परतोन ॥ <br>
तो वृषकेत झुंजतसे निर्वाण ॥ सुरवर गगनीं पाहती ॥ १९० ॥ <br>
वृषकेतचा स्यंदन ॥ अनुशाल्वें केला रणीं चूर्ण ॥ <br>
यावरी तो कर्णनंदन ॥ विजेऐसा धांवला ॥ १९१ ॥ <br>
त्याचिया रथावरी चढोन ॥ अनुशाल्वास चरणीं धरून ॥ <br>
शतवेळां भोवंडून ॥ धरणीवरी आपटिला ॥ १९२ ॥ <br>
तैसाच ओढीत ते वेळां ॥ श्रीरंगाजवळी आणिला ॥ <br>
पांचही पांडव निजडोळा ॥ आश्चर्य पाहती कर्णजाचें ॥ १९३ ॥ <br>
जाहला एकचि जयजयकार ॥ हरीनें हृदयीं आलिंगिला कर्णकुमार ॥ <br>
सावध जाहला अनुशाल्व वीर ॥ स्तवन करी वृषकेताचें ॥ १९४ ॥ <br>
म्हणे वृषकेता तूं धन्य ॥ मज भेटविला जगज्जीवन ॥ <br>
मग अनुशाल्वास पंडुनदन ॥ प्रीतींकरून भेटले ॥ १९५ ॥ <br>
अनुशाल्वास हृदयीं धरून ॥ प्रीतीनें बोले जगन्मोहन ॥ <br>
आतां धर्मास साह्य होऊन ॥ अश्वमेध सिद्धीस नेईं ॥ १९६ ॥ <br>
तिकडे मदनें दळ संहारून ॥ घेऊन आला श्यामकर्ण ॥ <br>
मग सर्वही मिळोन ॥ गजपुरांत प्रवेशती ॥ १९७ ॥ <br>
जयवाद्यें वाजवित ॥ आनंद न माय त्रिभुवनांत ॥ <br>
नाना उपचार पुरवित ॥ सर्वही नृपां धर्मराव ॥ १९८ ॥ <br>
पूर्वी सत्यवतीहृदयरत्‍न ॥ जो प्रकार गेला सांगोन ॥ <br>
चैत्रीपौर्णिमा पाहोन ॥ श्यामकर्ण सोडिती ॥ १९९ ॥ <br>
असिपत्रव्रत तेथून ॥ धर्मरायें अंगीकारून ॥ <br>
सर्वही भोग त्यागून ॥ स्त्रीसमागम सोडिला ॥ २०० ॥ <br>
वीससहस्त्र ब्राह्मण ॥ पूर्वसंकेतें दक्षिणा देऊन ॥ <br>
पूजोनियां श्यामकर्ण ॥ आरंभिला दिग्विजय ॥ २०१ ॥ <br>
सर्वरायांसहित पार्थ ॥ धर्मास नमून निघे त्वरित ॥ <br>
युधिष्ठिर आशीर्वाद देत ॥ यशवंत होई सदा ॥ २०२ ॥ <br>
पार्था ऐक एक वचन ॥ पूर्वी राजे मारिले जाण ॥ <br>
त्यांचे बाळ जाहले राव नूतन ॥ त्यांवरी दया करीं बहु ॥ २०३ ॥ <br>
ते सांपडले जरी समरीं ॥ पार्था त्यांस कदा न मारीं ॥ <br>
अवश्य म्हणोन झडकरी ॥ निघता जाहला अर्जुन ॥ २०४ ॥ <br>
कुंती गांधारी धृतराष्ट्र ॥ यांस नमून पार्थवीरा ॥ <br>
साष्टांगें नमिला यादवेंद्र ॥ म्हणे आज्ञा देई आतां ॥ २०५ ॥ <br>
कुंती म्हणे पार्था ॥ बहुत सांभाळी वृषकेता ॥ <br>
सद्‌गदित माता पृथा ॥ कर्णवीरा आठवूनि ॥ २०६ ॥ <br>
मागुती बोलेवचन ॥ बाळ जतनकरीं मेघवर्ण ॥ <br>
कृष्णपुत्र प्रद्युम्न ॥ तोही रक्षावा समरांगणीं ॥ २०७ ॥ <br>
चौघे पांडव आणि मुरारी ॥ राहते जाहले हस्तनापुरीं ॥ <br>
यावरी भार चालिला गजपुरीं ॥ श्यामकर्णामागुती ॥ २०८ ॥ <br>
यावरी पुढें कथा सुरस ॥ जैमिनी सांगे जनमेजयास ॥ <br>
प्राकृतभाषेंत पंढरीश ॥ बोलवील ऐका ते ॥ २०९ ॥ <br>
श्रीपांडुरंगपुरविहारा ॥ ब्रह्मानंदा रुक्मिणीवरा ॥ <br>
श्रीधरवरदा निर्विकारा ॥ जगदुद्धारा अभंगा ॥ २१० ॥ <br>
स्वस्ति श्रीपांडवप्रताप ग्रंथ ॥ अश्वमेधपर्व जैमिनिकृत ॥ <br>
त्यांतील सारांश यथार्थ ॥ अठ्ठावन्नाव्यांत कथियेला ॥ २११ ॥<br>
इति श्रीधरकृतपांडवप्रतापे अश्वमेधपर्वणि अष्टपंचाशत्तमोऽध्यायः ॥ ५८ ॥   <br>
अध्याय अठ्ठावन्नावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
