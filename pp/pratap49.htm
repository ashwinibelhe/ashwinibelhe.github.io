<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap48.htm">मागचा अध्याय</a>
</div>
<div class="nex">
<a href="pratap50.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकोणपन्नासावा </p><br>
<p class="hdr3">कर्णाचा वध   </p><br>

<p class="ovi">
श्रीगणेशाय नम: ॥ <br>
जो पांडवांचा कैवारी ॥ नंदाचेघरींचा खिल्लारी ॥ <br>
पांचाळीचा साह्यकारी ॥ द्वारपाळ बळीचा ॥ १ ॥ <br>
जो क्षीराब्धीचा जामात ॥ जो होय कमलोद्भवाचा तात ॥ <br>
सनकादिक योगी जे समस्त ॥ आराध्यदैवत तयांचें जो ॥ २ ॥ <br>
जो आनकदुंदुभीचा कुमार ॥ जो त्रिनेत्राचा प्राणमित्र ॥ <br>
जो निगमाचें  आद्यसूत्र ॥ पाठिराखा शतमखाचा ॥ ३ ॥ <br>
जो पुराणपुरुष प्रल्हादवरद ॥ उद्धवाक्रूरहृदयाब्जमिलिंद ॥ <br>
तों अर्जुनरथीं मुकुंद ॥ बैसोन काय बोलतसे ॥ ४ ॥ <br>
अर्जुना होई सावधान ॥ तुवां मारिला कर्णनंदन ॥ <br>
त्या दुःखेंकरून ॥ तप्त जाहला वीर तों ॥ ५ ॥ <br>
तों काळाचे मनीं बैसे वचक ॥ ऐशी अर्जुने फोडिली हांक ॥ <br>
तैशीच कर्णें देख ॥ गर्जना केली समरांगणीं ॥ ६ ॥ <br>
दोघांचे रथ श्वेतवर्ण ॥ श्वेततुरंग गति समान ॥ <br>
दोघांचें सौंदर्य देखोन ॥ मीनकेतन तटस्थ ॥ ७ ॥ <br>
समवय समविद्या समठाण ॥ समसमान ओढिती समसंधान ॥ <br>
दोघेही पृथेचे नंदन ॥ तेजें दिशा उजळती ॥ ८ ॥ <br>
कर्णाचे ध्वजीं रेखिला कुंजर ॥ पार्थध्वजीं वायुकुमार ॥ <br>
दोन्हीं दळी वाद्यगजर ॥ तुंबळ जाहला तेधवां ॥ ९ ॥ <br>
सर्व वीरांची आरोळी ॥ दोन्हीं दळी एकचि गाजली ॥ <br>
शल्य कृष्ण सारथी बळी ॥ दोहींकडे दोघांचे ॥ १० ॥ <br>
एक मेरु एक मंदार ॥ एक भार्गव एक रघुवीर ॥ <br>
एक रमावर एक उमावर ॥ तैसे दोघे दिसती ॥ ११ ॥ <br>
एक सागर एक आकाश ॥ एक वासुकी एक शेष ॥ <br>
एक धैर्य एक यश ॥ तैसे दोघे दिसती ॥ १२ ॥ <br>
एक सूर्य एक प्रलयाग्न ॥ एक वसिष्ठ एक गाधिनंदन ॥ <br>
तैसे कर्ण आणि अर्जुन ॥ समरांगणीं शोभलें ॥ १३ ॥ <br>
एक स्मार्त एक वैष्णव ॥ एक सद्भाव एक गौरव ॥ <br>
विजयश्री वरावया अभिनव ॥ रणनोवरे केवळ ते ॥ १४ ॥ <br>
दोन्हीं दळें चिंतेनें व्याकुळ ॥ कोणास विजयश्री घालील माळ ॥ <br>
सर्व देशींचे भूपाळ ॥ पक्षीं बोलती आपुलालिया ॥ १५ ॥ <br>
कोणी वर्णिती वीर कर्ण ॥ कोणी म्हणती धन्य अर्जुन ॥ <br>
सूर्य आणि संक्रंदन ॥ चिंतिती कल्याण निजपुत्रां ॥ १६ ॥ <br>
पार्थाचें कल्याण चिंतिती ॥ सुरवर सर्व निश्चितीं ॥ <br>
कर्णास व्हावी जयप्रासी ॥ दैत्य इच्छिती मनांत ॥ १७ ॥ <br>
ब्रह्मायासी पुसती देव आणि मुनी ॥ सांग जय प्राप्त कोणालागूनी ॥ <br>
ते ऐकावया विधीची वाणी ॥ शक्र सादर जाहला ॥ १८ ॥ <br>
मग बोले विष्णुनाभ ॥ जिकडे असेल रुक्मिणीवल्लभ ॥ <br>
जय आणि लाभ ॥ तिकडे सर्व विलोका ॥ १९ ॥ <br>
ऐसें ऐकतां पाकशासन ॥ आनंदभरित त्रिभुवन ॥ <br>
जयवाद्यें वाजवून ॥ वर्षे सुमनें पार्थावरी ॥ २० ॥ <br>
अमर दाटले विमानीं ॥ नरनरेश्वरीं भरिली मेदिनी ॥ <br>
निजभारेंशीं दुरोनी ॥ कित्येक कौतुक विलोकिती ॥ २१ ॥ <br>
असो कौरव पांडव रणीं ॥ झुंजता पडल्या शीर्षांच्या श्रेणीं ॥ <br>
कंपायमान होय धरणी ॥ उरगेंद्र मस्तक सरसावी ॥ २२ ॥ <br>
दिग्गज चळचळा कांपत ॥ आदिवराह सरसावी दांत ॥ <br>
कूर्म पृष्ठ सरसावित ॥ चिंताग्रस्त भुवनत्रय ॥ २३ ॥ <br>
आकाशमंडप आसडत ॥ भडभडां नक्षत्रे रिचवत ॥ <br>
महाधाकें बलवंत ॥ हिमज्वरें कांपती ॥ २४ ॥ <br>
तया कल्होळांत उभयकृष्ण ॥ वाजविती देवदत्त पांचजन्य॥ <br>
तेव्हां सृष्टि गेली म्हणोन ॥ एकचि हांक जाहली ॥ २५ ॥ <br>
त्यामाजी अंजनीनंदन ॥ बुभुःकारे गाजवी त्रिभुवन ॥ <br>
वेष्टित भूतें आवेशेकरून ॥ हांका फोडिती ते वेळीं ॥ २६ ॥ <br>
अगाध जीवनीं नौका डळमळी ॥ तैशी कुंभिनी डोलों लागली ॥ <br>
तों हनुमंत कवं घातली ॥ ध्वजावरी कर्णाचे ॥ २७ ॥ <br>
कुंजररेखित कर्णध्वज ॥ तों विदारित वायुतनुज ॥ <br>
कौतुक पहावया धर्मराज ॥ पाठीशीं उभा पार्थाच्या ॥ २८ ॥ <br>
शल्याकडे शेषशयन ॥ क्रोधें पाहे विलोकून ॥ <br>
तुरंगांवरीतुरंग जाण ॥ रथींचे धांवले सक्रोधें ॥ २९ ॥ <br>
विजय म्हणे चक्रपाणी ॥ जरी मज कर्णें मारिलें रणीं ॥ <br>
तरी तूं काय रे करिशील ये क्षणीं ॥ सांग मजला गोविंदा ॥ ३० ॥ <br>
यावरी यादवकुलदिवाकर ॥ बोलत काय श्रीकरधर ॥ <br>
अघटित घडेल साचार॥ परी पराजय नव्हे तूतें ॥ ३१ ॥ <br>
सूर्य मार्ग चुकेल करितां भ्रमण ॥ नेत्रीं अंधत्व पावेल अग्न ॥ <br>
मशकाची थडक लागून ॥ जरी मेरु उपडेल ॥ ३२ ॥ <br>
पाषाणप्रहारें करून ॥ जरी वायु पडेल मोडून चरण ॥ <br>
पिपीलिका शोधी सिंधुजीवन ॥ विजेस धांवोन शलभ धरी ॥ ३३ ॥ <br>
धडधडीत प्रलयज्वाळ ॥ कर्पूरतुषारें होय शीतळ ॥ <br>
हेंही घडेल एक वेळ ॥ परी पराजय नव्हे तूतें ॥ ३४ ॥ <br>
पार्थ म्हणे ब्रह्मांडनायका ॥ सूत्रधारका विश्वव्यापका ॥ <br>
तुझी करणी भक्तपालका ॥ ब्रह्मादिकां नेणवेचि ॥ ३५ ॥ <br>
कर्णाच्या नितंबिनी सकल ॥ विगतधवा आजि होतील ॥ <br>
वैकुंठींचा वेल्हाळ ॥ करी भविष्य आधींच हें ॥ ३६ ॥ <br>
तों दुर्योधन गुरुसुत ॥ कृतवर्मा आणि शारद्वतं ॥ <br>
बाणांची वृष्टि करित ॥ पार्थावरी लोटले ॥ ३७ ॥ <br>
गजभार रथभार ॥ पायदळ आणि अश्वभार ॥ <br>
लक्षोनियां सुभद्रावर ॥ हाणिती शस्त्रें एकदांचि ॥ ३८ ॥ <br>
तितुक्यांचीं शस्त्रें छेदून ॥ टाकिता झाला अर्जुन ॥ <br>
आपुले अंगीं एक बाण ॥ लागों नेदी कुशल तों ॥ ३९ ॥ <br>
स्वभारेंशी धांवले जे वीर॥ तितुके पार्थें केले जर्जर॥ <br>
शिरें उडविलीं अपार॥ कंदुकाऐशीं तेधवां ॥ ४० ॥ <br>
पक्षी उडती वृक्षावरूनी ॥ तैशी शिरें उसळती गगनीं ॥ <br>
तों महाप्रलय देखोनी ॥ द्रौणी म्हणे सुयोधना॥ ४१ ॥ <br>
अजून तरी होई सावधान ॥ ऐक माझें हितवचन ॥ <br>
मित्र करूनि पंडुनंदन ॥ समसमान नांदा तुम्ही ॥ ४२ ॥ <br>
माझिया बोलांत निश्चित ॥ आहेत पांच ही पंडुसुत ॥ <br>
तूं ऐकतां आपलें हित ॥ कल्याण यांत सर्वांचें ॥ ४३ ॥ <br>
दुःखार्णव भरला देखा ॥ मम वचन दृढनौका॥ <br>
बैसोन पावसी परतटाका ॥ विरोधवार्ता सांडीं कां ॥ ४४ ॥ <br>
कर्णास वारीं तूं सत्वर॥ मी आवरितों सुभद्रावर ॥ <br>
अभिमान हा महाक्रूर ॥ सांडीं संग तयाचा ॥ ४५ ॥ <br>
धृतराष्ट्राचें वंशवन ॥ विरोधें गेलें शुष्क होऊन ॥ <br>
तेथें पांच पांडव पंचाग्न ॥ जाळीत पूर्ण चालिले ॥ ४६ ॥ <br>
गुरुसुत मी गुरुसमान ॥ सुधारस मानीं मम वचन ॥ <br>
दूर करील सर्वांचें मरण ॥ सांडीं अभिमान सुयोधना ॥ ४७ ॥ <br>
मग दुर्योधन बोले वचन ॥ आतां सोडूनियां अभिमान ॥ <br>
पांडवांस न जाऊं शरण ॥ मैत्री करा म्हणोनियां ॥ ४८ ॥ <br>
वेंचूं समरांगणीं प्राण ॥ कीर्तींनें भरूं त्रिभुवन ॥ <br>
अर्जुनास मारील कर्ण ॥ पाहें कौतुक आतां हें ॥ ४९ ॥ <br>
इभमस्तकींचें मुक्त ॥ घेऊं गेला मृगनाथ ॥ <br>
तों होऊन भयभीत ॥ परतेल काय घडेल हें ॥ ५० ॥ <br>
माझ्या दुःशासनाचें रक्तपान ॥ केलें भीमें समरीं जाण ॥ <br>
त्याचा मी घेईन प्राण ॥ किंवा देईन आपुला ॥ ५१ ॥ <br>
माझ्या मस्तकींचा मुकुट ॥ लत्ताप्रहारें करीन पिष्ट ॥ <br>
समरीं भीम बोलिला स्पष्ट॥ तें तुवां श्रवण केलें कीं ॥ ५२ ॥ <br>
आतां करूं पुरुषार्थ ॥ प्राण द्यावा हाचि इत्यर्थ ॥ <br>
असो इकडे कर्ण आणि पार्थ ॥ रणरंगीं भिडती ॥ ५३ ॥ <br>
पूर्वी इंद्र आणि वृत्रासुर ॥ कीं श्रावणारिसुत मयजावर ॥ <br>
शक्रारि आणि ऊर्मिलाप्रियकर ॥ तैसे दोघे दिसती ॥ ५४ ॥ <br>
व्योमकेश आणि त्रिपुरासुर ॥ कीं तारकासुर आणि कुमार ॥ <br>
तैसे कर्ण आणि कृष्णप्रियकर ॥ निःशंक वीर दोघेही ॥ ५५ ॥ <br>
मग कर्ण पार्थास लक्षून ॥ सोडिता जाहला दहा बाण ॥ <br>
ते अर्जुने छेदून ॥ सोडिले द्विगुण तयावरी ॥ ५६ ॥ <br>
कर्णे सोडिले बाण शत ॥ सहस्रबाणीं ताडिला पार्थ ॥ <br>
लक्षबाणीं सूर्यसुत ॥ ताडिता जाहला तयातें ॥ ५७ ॥ <br>
यावरी तों वीर जगजेठी ॥ सोडिता जाहला बाणकोटी ॥ <br>
अक्षय्य तूणीर पृष्ठी ॥ अर्जुनाचा भरला असे ॥ ५८ ॥ <br>
अमोघ धनंजयाचे बाण ॥ सुटते जाहले चापापासून ॥ <br>
जैसे चतुराचे मुखांतून ॥ अपार शब्द निघती पैं ॥ ५९ ॥ <br>
कीं पदक्रमवर्णक्रमेंकरून ॥ वैदिक करिती वेदाध्ययन ॥ <br>
तैसे चपलत्वें अर्जुन ॥ शर सोडी असंख्य ॥ ६० ॥ <br>
कीं मेघापासून अवधारा ॥ अपार पडती तोयगारा ॥ <br>
कीं ओंकारापासून अपारा॥ ध्वनी जैशा निघती ॥ ६१ ॥ <br>
कीं मूलमायेपासूनि एकसरें ॥ असंख्य जीवसृष्टि उभारे ॥ <br>
कीं चपल लेखकापासून त्वरें ॥ असंख्य अक्षरें उमटती ॥ ६२ ॥ <br>
कर्णाचें जें बाणजाळ ॥ एकसरें छेदी कुंतीबाळ ॥ <br>
जैसें उगवतां सूर्यमंडळ ॥ भगणें सर्व झांकती ॥ ६३ ॥ <br>
कीं एक उठतो विनायक ॥ अपार संहारी दंदशूक ॥ <br>
कीं सुटतां चंडवात देख ॥ जलदजाळ वितळे पैं ॥ ६४ ॥ <br>
कीं विष्णुनामेंकरून ॥ असंख्य दुरितें जाती जळोन ॥ <br>
कीं चेततां द्विमूर्धान ॥ होती विपिनें दग्ध पैं ॥ ६५ ॥ <br>
शत्रुबाणजाल समस्त ॥ छेदून पाडी एके क्षणांत ॥ <br>
जैसे एका सिंहनादें गज बहुत ॥ पडती गतप्राण होऊनी ॥ ६६ ॥ <br>
हृदयीं प्रकटातांचि बोध ॥ सहपरिवारें पळती काम क्रोध ॥ <br>
कीं प्रत्यया येतां ब्रह्मानंद ॥ क्षुद्रानंद विरूनि जाती ॥ ६७ ॥ <br>
अर्कज सोडी एक शर ॥ त्यापासून निघती अपार॥ <br>
जैसा एकुलता एक पुत्र॥ संतति वाढे बहु त्याची ॥ ६८ ॥ <br>
तैलबिंदु जळी पडतां ॥ तों पसरे चहूंकडे अवचितां ॥ <br>
कीं सत्पात्रीं दान देतो ॥ कीर्ति प्रकटे सर्वत्र ॥ ६९ ॥ <br>
कीं कुलवंतासी उपकार करितां ॥ यश प्रकटे न सांगता ॥ <br>
तैसा कर्ण एक बाण सोडितां ॥ पसरती बाण चहूंकडे ॥ ७० ॥ <br>
बाणांसी झगडतां बाण ॥ तेव्हां वर्षत प्रलयाग्न ॥ <br>
बाणखंड पडतां उसळोन ॥ कित्येक वनें दग्ध होती ॥ ७१ ॥ <br>
शस्त्रांसी झगडतां शस्त्रें ॥ भयें रिचवती नक्षत्रे ॥ <br>
सप्तसमुंद्राचीं नीरे ॥ तप्त जाहलीं तेधवां ॥ ७२ ॥ <br>
कलाहीन शशितरणी ॥ विमानें पळविती सुधापानी ॥ <br>
वायु फिरों न लाहे धरणीं ॥ दिवसचि रजनी वाटत ॥ ७३ ॥ <br>
जळती सकल पांडवभार ॥ ऐसें कर्णे सोडिलें अग्न्यस्त्र ॥ <br>
वीरांचे रथ शस्त्रे समग्र ॥ जळो लागलीं तेधवां ॥ ७४ ॥ <br>
हरिनामें निरसती दोष समग्र ॥ तेविं पार्थें सोडिलें जलदास्त्र ॥ <br>
अग्नि विझाला समग्र ॥ जैशी मत्सरें प्रीति मरे ॥ ७५ ॥ <br>
जलद माजले अद्‌भुत ॥ कौरवांची सेना वाहत ॥ <br>
जैसा विवेक होतां प्राप्त ॥ काम क्रोध निरसती ॥ ७६ ॥ <br>
मग तों लोकप्राणेशास्त्र ॥ सोडिता जाहला सूर्यपुत्र ॥ <br>
पार्थसेना समग्र ॥ वायुचक्रीं पडियेली ॥ ७७ ॥ <br>
पार्थें सोडून पर्वत ॥ प्रभंजन कोंडिला समस्त ॥ <br>
जैसे मद अहंकार महंत ॥ सत्यज्ञानें विभांडी ॥ ७८ ॥ <br>
मग वज्रास्त्र जपोन ॥ सोडिता जाहला सूर्यनंदन ॥ <br>
पार्थें माहेश्वर टाकून ॥ संहारिलें तेधवां ॥ ७९ ॥ <br>
पार्थ कर्णाचा रहंवर ॥ निजबाणीं भेदिला समग्र ॥ <br>
जैसे शोभती तृणांकुर ॥ तेविं रथ दिसतसे ॥ ८० ॥ <br>
निजरथीं शोभे सूर्यकुमार ॥ जैसा निरभ्रनभी सहस्रकर ॥ <br>
कर्णें तेव्हां कार्तवीर्यास्त्र ॥ अनिवार सोडिलें ॥ ८१ ॥ <br>
सहस्रकरांचे तीव्र वीर ॥ कोट्यवधि उठिले अपार ॥ <br>
मग पार्थें भार्गवास्त्र ॥ असंभाव्य सोडिलें ॥ ८२ ॥ <br>
कर्णे सोडिलें माहिषास्त्र ॥ पार्थें शक्ति सोडिल्या समग्र ॥ <br>
कर्णे जपतां सर्पास्त्र ॥ गारुडास्त्र फाल्गुन जपे ॥ ८३ ॥ <br>
कर्णे सोडिला अपांपती ॥ किरीटीनें पाठविला अगस्ती ॥ <br>
कर्णे प्रेरिला काळराती ॥ सोडी गभस्ति पार्थें तेव्हां ॥ ८४ ॥ <br>
यावरी कर्णें कृष्णार्जुन ॥ शरधारी खिळिले संपूर्ण ॥ <br>
मग पार्थाप्रति भीमसेन ॥ बोलता जाहला तेधवां ॥ ८५ ॥ <br>
कर्णे संहारिली पृतना ॥ कौतुक कायपाहसी अर्जुना ॥ <br>
मग बाणजाळी शल्यकर्णां ॥ पार्थें खिळिले तेधवां ॥ ८६ ॥ <br>
शल्य आणि सौती ॥ मयूराऐसेचि दिसती ॥ <br>
पांडवांचे बहुत हस्ती ॥ कर्णे मारिले तेधवां ॥ ८७ ॥ <br>
रथी आटिले बहुत ॥ स्वारांस तेथे नाहीं गणित ॥ <br>
धर्मराज कौतुक पाहत ॥ कर्णाजुनांचे तेधवां ॥ ८८ ॥ <br>
गांडीवाचा गुण जाण ॥ कर्णे छेदिला टाकूनि बाण ॥ <br>
सवेंच अर्जुनें आपण ॥ लाविला नूतन तत्काळ ॥ ८९ ॥ <br>
थोर युद्धांचा कडकडाट ॥ वार्‍यास मध्ये न फुटे वाट ॥ <br>
तेथें द्विजांचा संघट्ट ॥ होईल कैसा त्या ठायां ॥ ९० ॥ <br>
कृष्णावरी साठ बाण ॥ सोडिता जाहला वीर कर्ण ॥ <br>
शल्यावरी नऊ मार्गण ॥ पार्थ तेव्हां घातले ॥ ९१ ॥ <br>
दोन्ही दळीचे वीर ॥ पाहती उगेच भयातुर ॥ <br>
जैसे चित्रीं लिहिले चित्रभार ॥ तैसे दिसती तेधवां ॥ ९२ ॥ <br>
हस्तलाघव करी कर्ण ॥ त्याहून विशेष करी अर्जुन ॥ <br>
तों कर्णाचें भातां येऊन ॥ तक्षकपुत्र बैसला ॥ ९३ ॥ <br>
त्याची माता खांडववनीं ॥ पळता मारिली पार्थ बाणीं ॥ <br>
तेथील वैर स्मरोनी ॥ शर होऊनि गुप्त वसे ॥ ९४ ॥ <br>
कर्णाजुन श्रमले फार ॥ अंगीं चालिले घर्मपुर ॥ <br>
विंझणे घेवोनि सेवक नर ॥ वारा घालिती दोघांवरी ॥ ९५ ॥ <br>
चंदनकर्पूरमिश्रित गीर ॥ सेवक शिंपिती वारंवार ॥ <br>
दोघेंही कौतेय सुंदर ॥ तनु सुकुमार दोघांची ॥ ९६ ॥ <br>
त्यावरी तों तक्षकबाण ॥ कर्णे काढिला जेविं सहस्रकिरण ॥ <br>
अर्जुनाचा कंठ लक्षून ॥ अकस्मात सोडिला ॥ ९७ ॥ <br>
तों बाण अनिवार ॥ अर्जुनाचा प्राण घेणार ॥ <br>
शक्रादिदेव समग्र ॥ हाहाकार करिती तेव्हां ॥ ९८ ॥ <br>
नित्य पूजिला तों बाण ॥ चर्चिला चंदनेंकरून ॥ <br>
त्याच बाणीं तक्षकनंदन ॥ गुप्तरूपें संचरला ॥ ९९ ॥ <br>
कळवळला शचीरमण ॥ त्यास शांतवी चतुरानन ॥ <br>
तूं धीर धरीं एक क्षण ॥ व्याकुल मन होऊं नेदी ॥ १०० ॥ <br>
अर्जुनास रक्षक पाहीं ॥ आहे क्षीराब्धीचा जावई ॥ <br>
कौतुक करील ये समयीं ॥ सावधान पहा तें ॥ १०१ ॥ <br>
प्रलयचपलेस मागे टाकून ॥ निघता जाहला निर्वाणबाण ॥ <br>
द्वादश सूर्याचें तेज पूर्ण ॥ तया शरी एकवटले ॥ १०२ ॥ <br>
कीं सुटला कालदंड ॥ विदारील वाटे ब्रह्मांड ॥ <br>
मेरुमंदार शतखंड ॥ घायें करील वाटतसे ॥ १०३ ॥ <br>
सहस्रविजा कडकडती ॥ तैसा बाण जाय सत्वरगती ॥ <br>
दोन्हीं दळें मोह पावती ॥ वीर गळती दश दिशां ॥ १०४ ॥ <br>
धर्म भीम नकुळ सहदेव ॥ भयभीत वीर सर्व ॥ <br>
म्हणती हे विश्वव्यापक कमलाधव ॥ रक्षीं रक्षीं निजदासा ॥ १०५ ॥ <br>
परम आनंदला दुर्योधन ॥ आतां सर्वथा न उरे अर्जुन ॥ <br>
माझें राज्य आणि प्राण ॥ ओवाळीन कर्णावरूनी ॥ १०६ ॥ <br>
वृक्षाग्रींचें फळ पाहोन ॥ पक्षी ये जैसा झेपावोन ॥ <br>
तैसा पार्थाचा कंठ लक्षून ॥ प्रलयबाण पातला ॥ १०७ ॥ <br>
पांडवकैवारी जगन्नाथ ॥ बळें दडपिला विजयरथ ॥ <br>
गुडघे टेंकून तेथ ॥ तुरंग बैसवीत रथाचे ॥ १०८ ॥ <br>
चक्रांसहित विजय रथ ॥ खालीं लवला हें अद्‌भुत ॥ <br>
तों मुकुट छेदून अकस्मात ॥ बाणें नेला तेधवां ॥ १०९ ॥ <br>
तिलप्राय तुकडे करून ॥ मुकुट पडला चूर्ण होऊन ॥ <br>
तों मुकुट चतुराननें निर्मून ॥ शक्रास पूर्वी दिला होता ॥ ११० ॥ <br>
तों किरीट परम प्रीतीनें ॥ पार्थास दिधला सहस्रनयनें ॥ <br>
असो अर्जुन जावा प्राणें ॥ परी मुकुटावरीच तें गेलें ॥ १११ ॥ <br>
सूत्रधारी यादवेंद्र ॥ भक्तरक्षक दयासमुद्र ॥ <br>
विमानांतूनि पुरंदर ॥ आनंदाश्रु ढाळितसे ॥ ११२ ॥ <br>
लक्षोनि पार्थ श्रीधर ॥ सुमनें वर्षे वारंवार ॥ <br>
पांडव करिती जयजयकार ॥ स्तविती तेव्हां श्रीरंगा ॥ ११३ ॥ <br>
अस्तमाना जाय चंडकिरण ॥ तैसा किरीट नेला उडवून ॥ <br>
मग पार्थ मूर्धज सांवरून ॥ वस्त्र बांधले तेधवां ॥ ११४ ॥ <br>
यावरी तों तक्षकसुत ॥ कर्णापाशी येऊनि बोलत ॥ <br>
म्हणे संधान चुकलें यथार्थ ॥ पुन्हा सोडीं मजलागीं ॥ ११५ ॥ <br>
कर्ण पुसे तूं कोण ॥ तों सांगे पूर्ववर्तमान ॥ <br>
मी मातेचा सूड घेईन ॥ करी संधान मागुती ॥ ११६ ॥ <br>
कर्ण म्हणे मी काय बलहत ॥ तुझ्या आश्रयें युद्ध करूं येथ ॥ <br>
मज वीर हांसतील समस्त ॥ जाई तूं त्वरित निजस्थाना ॥ ११७ ॥ <br>
मग सर्पास्त्राचें रूप धरून ॥ चालिला पार्थास लक्षून ॥ <br>
कृष्ण म्हणे पार्थालागून ॥ तक्षकपुत्र शत्रु तुझा ॥ ११८ ॥ <br>
मग बाण सोडून कृष्णमित्रें ॥ खंडविखंड केलीं गात्रें ॥ <br>
यावरी त्या कुंतीपुत्रे ॥ द्वादश शर सोडिले ॥ ११९ ॥ <br>
ते कर्णाचें फोडूनि अंग ॥ पलीकडे गेले सवेग ॥ <br>
सवेंच कर्णाचा मुकुट सुरंग ॥ चूर्ण केला शरघायें ॥ १२० ॥ <br>
कवच अंगीचें छेदून ॥ हृदयीं भेदिले नव बाण ॥ <br>
मूर्च्छना येऊन कर्ण ॥ ध्वजस्तंभीं टेकला ॥ १२१ ॥ <br>
मूर्च्छना जाय निरसोन ॥ तोंवरी अर्जुन न मारी बाण ॥ <br>
मग सावध होऊन कर्ण ॥ सरसावूनि बैसला ॥ १२२ ॥ <br>
अस्ता जातां वासरमणी ॥ तैसा कर्ण आरक्त दिसे ते क्षणीं ॥ <br>
मग सवेच शतबाणीं ॥ श्रीरंगास खिळियेलें ॥ १२३ ॥ <br>
सवेंच टाकोनि शत शर ॥ कर्णें पार्थ केला जर्जर ॥ <br>
मग पार्थास म्हणे श्रीकरधर ॥ काढीं बाण शिवदत्त जो ॥ १२४ ॥ <br>
पृथ्वी आप तेज वायु अंबर ॥ यांचीं सत्त्वे काढून समग्र ॥ <br>
एकादश रुद्र द्वादश मित्र ॥ यांचीं तेजें घेउनी ॥ १२५ ॥ <br>
तों बाण रची हिमनगजामत ॥ पूर्वी त्रिपुरवधानिमित्त ॥ <br>
मग प्रसन्न होऊनियां देत ॥ पार्थालागीं प्रीति ॥ १२६ ॥ <br>
तों कर्णाचे कर्म गहन ॥ न सुटे कदा भोगिल्याविण ॥ <br>
गुरुशाप विप्रशाप दारुण ॥ सरसावले अंतकाळीं ॥ १२७ ॥ <br>
समीरगतीं चालतां रथ ॥ पृथ्वीनें चक्रें गिळिलीं अकस्मात ॥ <br>
मंत्र आठवेना समयोचित ॥ अस्त्रही कदा स्मरेना ॥ १२८ ॥ <br>
अस्त्रें शक्ति अद्‌भुत बाण ॥ असता कदा नव्हे स्मरण ॥ <br>
हस्तलाघव गेलें गळोन ॥ तेजोहीन मुख जाहलें ॥ १२९ ॥ <br>
दशदिशा वाटती शून्य ॥ वाटे जवळ आलें मरण ॥ <br>
परी तों भास्करी धैर्य धरून ॥ पुढती रण माजवित ॥ १३० ॥ <br>
मग चाप ओडूनि आकर्ण ॥ कर्णें सोडून सात बाण ॥ <br>
सच्चिदानंदतनूसी भेदून ॥ बाण गेले पलीकडे ॥ १३१ ॥ <br>
सप्त बाण भेदून गेले ॥ परी कृष्णाचे आसन न ढळे ॥ <br>
पंचशरांचेनि मेळें ॥ न ढळे जैसा मारुति ॥ १३२ ॥ <br>
हाणता कुठार तीक्ष्ण ॥ वृक्ष न न्याय सोडून स्थान ॥ <br>
कीं वर्षतां अपार घन ॥ अचल स्थान सोडीना ॥ १३३ ॥ <br>
कीं निंदक निदितां अपार ॥ न चळे साधूचें अंतर ॥ <br>
प्रल्हादास लाविले विखार ॥ परी तेणें धीर न सोडिला ॥ १३४ ॥ <br>
जो षड्‌विकाररहिततनु ॥ जो नरवीरपंचाननु ॥ <br>
तों आदिपुरुष पुरातनु ॥ सप्तशरीं भेदिला ॥ १३५ ॥ <br>
पार्थाचे हृदयीं जाण ॥ कर्णे भेदिले द्वादश बाण ॥ <br>
सवेंचि प्रत्यंचा छेदून ॥ गांडीवाची टाकिली ॥ १३६ ॥ <br>
पार्थ आणीक लावी नूतन ॥ सवेंच तोडून टाकी कर्ण ॥ <br>
असो एकामागे एक गुण ॥ शंभर तोडून टाकिले ॥ १३७ ॥ <br>
अर्जुने निर्वाणशरीं ॥ कर्ण खिळिला ते अवसरीं ॥ <br>
तेव्हां कर्णाचा रथ धरित्री ॥ गिळिती जाहली विप्रशापें ॥ १३८ ॥ <br>
ते वेळीं सूर्यनंदन ॥ रथाखालीं उतरोन ॥ <br>
रथचक्र काढी उपटोन ॥ परी कदा नुपटेचि ॥ १३९ ॥ <br>
धन्य कर्णाचें अद्‌भुत बळ ॥ डळमळलें उर्वीमंडळ ॥ <br>
परी समीप आला काळ ॥ चक्र सहसा उपटेना ॥ १४० ॥ <br>
तों अर्जुनाचे येती बाण ॥ मग बोलता जाहला उदार कर्ण ॥ <br>
भो भो पार्थ पंडुनंदन ॥ क्षणैक स्थिर राहें तूं ॥ १४१ ॥ <br>
तूं वीर परम ख्यातिवंत ॥ अवकाश देई एक मुहूर्त ॥ <br>
मज चक्र उपडं दे येथ ॥ संकटीं बहुत पडलों असें ॥ १४२ ॥ <br>
पार्थ मुकुट नेला छेदून ॥ कर्णाची वीरगुंठी सुटोन ॥ <br>
सुवास केश पसरले जाण ॥ ते शोभायमान दिसती ॥ १४३ ॥ <br>
असो तों कर्ण उदार ॥ पार्थास विनवी वारंवार ॥ <br>
मी व्यसनी पडलों साचार ॥ भीत नाहीं मरणा ॥ १४४ ॥ <br>
धर्माधर्मविचार बहुत ॥ तूं सर्व जाणसी रणपंडित ॥ <br>
त्याप्रति द्वारकानाथ ॥ प्रत्युत्तर देतसे ॥ १४५ ॥ <br>
म्हणे कर्णा धर्म न्याय नीती ॥ आतां काय रे तूज स्मरिली चित्तीं ॥ <br>
सभेस नेली द्रौपदी सती ॥ कपटद्यूत खेळोनियां ॥ १४६ ॥ <br>
तेव्हां धर्म न्याय नीती ॥ तुज नाठवली कदा चित्तीं ॥ <br>
अजातशत्रु धर्म नृपती ॥ कपटेंकरून नाडिला ॥ १४७ ॥ <br>
विष घालोन मारिला वृकोदर ॥ वर्मी दंशविले विखार ॥ <br>
लाक्षासदनीं लाविला वैश्वानर ॥ तेव्हां धर्म न विचारिला ॥ १४८ ॥ <br>
वना धाडिले पंडुकुमार ॥ रात्रीस मिळूनि तुम्ही समग्र ॥ <br>
घाला घालावया दुराचार ॥ येत होतां कपटी हो ॥ १४९ ॥ <br>
मिळून तुम्ही अवघे जणीं ॥ बाळ अभिमन्यू मारिला रणीं ॥ <br>
तुज धर्म नाठवला ते क्षणीं ॥ मदेंकरूनि भुललासी ॥ १५० ॥ <br>
द्रौपदी नव्हे देवकी जाण ॥ सभेत गांजिली नेऊन ॥ <br>
वस्त्रें घेतलीं फेडून ॥ तेव्हां धर्म न विचारिला ॥ १५१ ॥ <br>
आतां शत्रु निवटूनि सर्वत्र ॥ धर्मावरी मी धरीन छत्र ॥ <br>
ऐसें बोलतां शतपत्रनेत्र ॥ सूर्यपुत्र न बोलेचि ॥ १५२ ॥ <br>
पार्थावरी सोडी शर ॥ सवेंचि उपटी रथचक्र ॥ <br>
पार्थास म्हणे नीलगात्र ॥ सोडीं अस्त्र काय पाहसी ॥ १५३ ॥ <br>
कर्ण तिकडून शर सोडी ॥ सर्वेच रथचक्रें बळें उपटी ॥ <br>
शतबाण सोडून प्रौढी ॥ अर्जुन मूर्च्छित पाडिला ॥ १५४ ॥ <br>
इतक्यांत उपटी रथचक्र ॥ परी तें न ढळेचि अणुमात्र ॥ <br>
ब्रह्मशाप परम दुस्तर ॥ कदा टाळिला नवजाय ॥ १५५ ॥ <br>
श्रीकृष्ण म्हणे पार्था पाहीं ॥ हा वधीं जो रथावरी चढला नाहीं ॥ <br>
तों बाण सोडून लवलाहीं ॥ ध्वज छेदिला कर्णाचा ॥ १५६ ॥ <br>
हाहाकार करिती कौरवजन ॥ आतां न वांचे कदा कर्ण ॥ <br>
जय पारखा जाहला येथून ॥ कर्म गहन पूर्वींचें ॥ १५७ ॥ <br>
तों पार्थें शिवदत्तबाण ॥ प्रलयविजेऐसा देदीप्यमान ॥ <br>
कीं तों माध्यान्हींचा चंडकिरण ॥ तैसा मार्गण दिसतसे ॥ १५८ ॥ <br>
कीं तों शिवहस्तींचा त्रिशूळ ॥ किंवा वज्र सुटलें प्रबळ ॥ <br>
कीं सुदर्शन तेजाळ ॥ कृष्णहस्तींचें चालिलें ॥ १५९ ॥ <br>
पार्थ करी तेव्हां शपथ ॥ जरी सत्यविद्या हे शिवदत्त ॥ <br>
आणि विबुधेश्वराचें सामर्थ्य ॥ अपरिमित असेल ॥ १६० ॥ <br>
द्रोणगुरूचें पदकमल ॥ माझें मन तेथें भ्रमर असेल निश्चल ॥ <br>
कायावाचामनें निर्मल ॥ कृष्णोपासक मी जरी असें ॥ १६१ ॥ <br>
तरी याच बाणें तत्काळ ॥ तुटो कर्णाचे शिरकमळ ॥ <br>
तों बाण जातसे तेजाळ ॥ मूर्च्छित जाहलीं दोन्हीं दळे ॥ १६२ ॥ <br>
पर्वतावरी पडे चपला ॥ तैसा शर कर्णकंठीं बैसला ॥ <br>
कीं सूर्य अस्तमाना गेला ॥ तैसें शिर उडविलें ॥ १६३ ॥ <br>
शिर ऊर्ध्व गेलें देखा ॥ मुखांतून निघाली तेजकलिका ॥ <br>
ते मिळाली जाऊन अर्का  ॥ लवणजलन्यायेंशीं ॥ १६४ ॥ <br>
जयवाद्यांचे गजर ॥ पांडवदळीं जाहले अपार ॥ <br>
वरी आनंदला पुरंदर  ॥ दुंदुभिवाद्यें वाजवी ॥ १६५ ॥ <br>
दिव्यसुमनांचा वर्षाव तेव्हां ॥ वारंवार करी मधवा ॥ <br>
कौरवदळी तेधवां ॥ शिर पडलें कर्णाचें ॥ १६६ ॥ <br>
कर्ण पडतां रणमंडळी ॥ दुःखाश्रू ढाळी चंडांशुमाळी  ॥ <br>
निजकरें स्पर्शोनि अस्ताचळीं ॥ सागरस्नान करीतसे ॥ १६७ ॥ <br>
उरले जे पांडवांचे वीर पूर्ण ॥ एकमेकां देती आलिंगन ॥ <br>
उत्तम दानीं संपूर्ण ॥ भूसुर  जाण तोषविले ॥ १६८ ॥ <br>
रिता रथ घेऊन ते वेळीं ॥ शल्य प्रवेशला कौरवदळी ॥ <br>
धरणीवरी आंग घाली ॥ दुर्योधन अतिशोके ॥ १६९ ॥ <br>
तेव्हां नेत्रोदकेंकरूनी ॥ खालीं भिजतसे अवनी ॥ <br>
अहा बालमित्रा मज टाकूनी ॥ कर्णवीरा गेलासी ॥ १७० ॥ <br>
अहा कर्णा परमोदारा ॥ अहा कर्णा अतिसुंदरा ॥ <br>
अहा कर्णा समरधीरा ॥ सद्‌गुण मी किती आठवूं॥ १७१ ॥ <br>
हे कर्णवीरा चंडकिरणा ॥ पावलास आजि अस्तमाना॥ <br>
उदय नव्हेचि पुन्हा ॥ पडली सेना अंधारीं ॥ १७२ ॥ <br>
तुझिया स्वरूपावरून ॥ शंबरार्रि टाकावा ओवाळून ॥ <br>
कवच कुंडलें मागों आला जाण ॥ ब्राह्मणवेषें शक्र तों ॥ १७३ ॥ <br>
तूं सकल उदारांचा राणा साच ॥ तत्काळ दिधलीं कुंडलें कवच ॥ <br>
कार्पण्यता न धरसीच ॥ कायावाचामानसें ॥ १७४ ॥ <br>
औदार्य सात्विकता परोपकार ॥ धर्मरायास गंभीर ॥ <br>
पराक्रमी पुण्यपवित्र ॥ तुजऐसा नसेचि ॥ १७५ ॥ <br>
तीं रणमंडळ सांडूनी ॥ पळे तेव्हां कौरववाहिनी ॥ <br>
इकडे भीमे आनंदेकरूनी ॥ हांक फोडिली आवेशें ॥ १७६ ॥ <br>
प्रतिशब्द उठिला निराळीं ॥ कौरवसेना कांपे चळीं ॥ <br>
स्वदेशास तये काळीं ॥ कित्येक जाती जीवभयें ॥ १७७ ॥ <br>
वीर बोलती भयेंकरून ॥ पैल पाहा आला अर्जुन ॥ <br>
एक म्हणती दुःशासनाचे रक्तपान ॥ कर्ता भीम आलाहो ॥ १७८ ॥ <br>
अहो ते भयसमुद्रांत ॥ कौरवसेना अवघी पडत ॥ <br>
कर्णाचे स्तवन अद्‌भुत ॥ शल्य करी तेधवां ॥ १७९ ॥ <br>
म्हणे कर्णाऐसा वीर पाहीं ॥ नोहेच कदा भवनत्रयीं ॥ <br>
होणर न टळे सहसा ही ॥ रणीं मारिला फाल्गुनें ॥ १८० ॥ <br>
इकडे धर्मराज कृष्णार्जुनां ॥ प्रीतीनें देत आलिंगना ॥ <br>
म्हणे हे कृष्णा जनार्दना ॥ किती उपकार आठवूं ॥ १८१ ॥ <br>
आमची शोभा संपत्ति बळ ॥ तूंच अवघा तमालनीळ ॥ <br>
तूंच ब्रह्मानंद निर्मळ ॥ सगुणपणा आलासी ॥ १८२ ॥ <br>
चिंतामणीचे धवलागारीं ॥ जो पहुडला सुखसेजेवरी ॥ <br>
तों ओसणता बोलिला जरी ॥ तरी तें सर्व प्राप्त होय ॥ १८३ ॥ <br>
तैसा आमुचे मनोरथीं ॥ हरि तूं जाहलासी सारथी ॥ <br>
जें जें आम्ही इच्छितों चित्तीं ॥ तें श्रीपति पुरविसी तूं ॥ १८४ ॥ <br>
खाऊनि करकरां दांत ॥ दुर्योधन धांवला सेनेसहित ॥ <br>
पांडवसेना संहारित ॥ वीर-अती यश दिशां ॥ १८५ ॥ <br>
जैसा चापापासूनि सुटे बाण ॥ तैसा धांवला भीमसेन ॥ <br>
प्रचंड गदाघायेकरून ॥ कौरवसेना विभांडिली ॥ १८६ ॥ <br>
पंचवीस सहस्र वीर॥ मारीत तेव्हां वृकोदर ॥ <br>
धृतराष्ट्राचा ज्येष्ठ कुमार॥ पराभवून पळविला ॥ १८७ ॥ <br>
रात्र जाहली परमघोर ॥ शिबिरीं जाऊनि बैसला चिंतातुर॥ <br>
कर्णासी आठवूनि वारंवार॥ दुर्योधन अश्रु गाळी ॥ १८८ ॥ <br>
जेणें द्रव्याचे पर्वत ॥ ब्राह्मणांस दिधले अमित ॥ <br>
रणा आला सूर्यसुत ॥ करूनि समस्त ग्रहदानें ॥ १८९ ॥ <br>
तों हरिवरध्वजांचे रथीं ॥ द्विजवरध्वज जाहला सारथी ॥ <br>
म्हणोनियां जयप्राप्ती ॥ जाहली निश्चितीं तयातें ॥ १९० ॥ <br>
देवऋषी स्वस्थाना ॥ चालिले वर्णीत भीमार्जुनां ॥ <br>
कोणी वर्णिती कर्णा ॥ धीर उदार म्हणोनियां ॥ १९१ ॥ <br>
धर्मराज रथीं बैसोन ॥ सुगंधस्नेहदीपिका लावून ॥ <br>
कर्पूरदीपिका पाजळून ॥ सहस्र सेवक चालती ॥ १९२ ॥ <br>
कर्ण पडला रणमंडळीं ॥ धर्म जवळी येऊन न्यहाळी ॥ <br>
महावीर पडले स्थळोस्थळीं ॥ दिव्य अलंकारीं मंडित ॥ १९३ ॥ <br>
नक्षत्रे क्षितीवरी पडती ॥ तेविं अलंकार शस्त्रें झगमगती ॥ <br>
असो पांडव शिबिराप्रती ॥ जाते जाहले तेधवां ॥ १९४ ॥ <br>
कृष्णकृपेचें बळ अद्‌भुत ॥ रणीं मारिला सूर्यसुत ॥ <br>
सुखें निद्रा पांडव करित ॥ सर्व चिंता सोडूनियां ॥ १९५ ॥ <br>
इकडे धृतराष्ट्रालागून॥ संजय सांगे वर्तमान ॥ <br>
रणीं पहुडला वीर कर्ण ॥ जो को प्राण कौरवांचा ॥ १९६ ॥ <br>
धृतराष्ट्र आणि गांधारी ॥ बुडालीं तेव्हां शोकसागरीं ॥ <br>
संजय विदुर नानापरी ॥ शांतविती दोघांतें ॥ १९७ ॥ <br>
जनमेजय जो धरणीनाथ ॥ त्यास वैशंपायन सांगत ॥ <br>
शौनकादिकाप्रति सूत ॥ कथा सांगत नैमिषारण्यी ॥ १९८ ॥ <br>
कर्णपर्व संपलें येथून ॥ पुढें शल्यपर्व करा श्रवण ॥ <br>
श्रीधर ब्रह्मानंदेंकरून ॥ विनवीतसे श्रोतयांसी ॥ १९९ ॥ <br>
हें कर्णपर्व ऐकतां निर्मळ ॥ हाता ये अश्वमेधफळ ॥ <br>
श्रवण करी जो पुण्यशीळ ॥ इच्छिलें फळ पावे तों ॥ २०० ॥ <br>
तों होय धनधान्यसंयुक्त ॥ पुत्रपौत्री तोच नांदत ॥ <br>
माधव आणि उमाधव समस्त ॥ कृपा करिती त्यावरी ॥ २०१ ॥ <br>
ब्राह्मणांस होय विद्या प्राप्त॥ क्षत्रिय ऐकतां विजय सत्य ॥ <br>
निरंतर धनधान्ययुक्त ॥ वैश्य शूद्र होती श्रवणें ॥ २०२ ॥ <br>
कर्णपर्व क्षीराब्धि देख ॥ पार्थरथ शेषमंचक ॥ <br>
जेथें विराजे वैकुंठनायक ॥ सर्व सामर्थ्यसहित पैं ॥ २०३ ॥ <br>
जेथें जयश्री हेच कमला ॥ अर्धांगी वसतसे वेल्हाळा ॥ <br>
म्हणोनियां होतसे सोहळा ॥ पांडवां घरीं सर्वदा ॥ २०४ ॥ <br>
श्रीमद्भीमातटविहारा ॥ ब्रह्मानंदा सौख्यसमुद्रा ॥ <br>
पांडुरंगा श्रीधरवरा ॥ दिगंबरा आदिपुरुषा ॥ २०५ ॥ <br>
येथूनि शल्यपर्व अवधारा ॥ पंडित श्रोते श्रवण करा ॥ <br>
श्रीधरवरदा जगदुद्धारा ॥ मन्मनोरथीं बैसें कां ॥ २०६ ॥ <br>
स्वस्ति श्रीपांडवप्रताप ग्रंथ ॥ कर्णपर्वे व्यासभारत ॥ <br>
त्यांतील सारांश यथार्थ ॥ एकुणपन्नासाव्यांत कथियेला॥ २०७ ॥<br>
इति श्रीधरकृतपांडवप्रतापे कर्णपर्वणि एकोनपंचाशत्तमोऽध्याय: ॥ ४९ ॥      <br>
अध्याय एकोणपन्नासावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
