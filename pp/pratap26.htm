<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap25.htm">मागचा अध्याय</a>
</div>
<div class="nex">
<a href="pratap27.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सव्विसावा </p><br>
<p class="hdr3">अष्टावक्राची कथा  </p><br>

<p class="ovi">
श्रीगणेशाय नम: <br>
जनमेजयास म्हणे वैशंपायन ॥ ऐक वनपर्वीचें रहस्य पूर्ण ॥ <br>
जाहलिया नलोपाख्यान ॥ पुढें कथन ऐक पां ॥ १ ॥ <br>
सिंहावलोकनेंकरून ॥ मागील ऐका अनुसंधान ॥ <br>
अमरावती ये अर्जुन ॥ शक्रें राहविला अति प्रीतीं ॥ २ ॥ <br>
राहिला पांच संवत्सर ॥ पार्थास आठवूनि युधिष्ठिर ॥ <br>
खंती करीत अपार ॥ स्नेहसमुद्र उचंबळला ॥ ३ ॥ <br>
भीम नकुल सहदेव जाण ॥ पांचाळी खंती करी रात्रंदिन ॥ <br>
केधवां धनंजयाचे वदन ॥ दृष्टीं आम्ही विलोकू ॥ ४ ॥ <br>
दीपाविण जैसें सदन ॥ कीं नासिकावांचूनि जैसें वदन ॥ <br>
प्राणाविण कलेवर पूर्ण ॥ पार्थाविण तैसे आम्ही ॥ ५ ॥ <br>
तो इंद्रपदाहूनि ऋषि लोमश ॥ येऊन भेटला धर्मास ॥ <br>
म्हणे किरीटी आहे अमरावतीस ॥ सुखें सत्वर येईल ॥ ६ ॥ <br>
परी धर्मा ऐक वचन ॥ फाल्गुनें सांगितलें तुजलागून ॥ <br>
तप आणि तीर्थाटन ॥ अत्यादरें करावें ॥ ७ ॥ <br>
समुद्रवलयांकित तीर्थ ॥ म्यां दोन वेळां केलीं समस्तें ॥ <br>
तूं येसी मजसांगातें ॥ तरी करवीन यथाविधि ॥ ८ ॥ <br>
ऐकोनि संतोषला धर्म ॥ म्हणे माझें भाग्य परम ॥ <br>
तुझे संगतीं सुगम ॥ तीर्थयात्रा सर्व करूं ॥ ९ ॥ <br>
पाहून उत्तम सुमुहूर्त ॥ बंधुद्रौपदींसमवेत ॥ <br>
धर्म तीर्थयात्रेस निघत ॥ लोमश ऋषि सांगातें ॥ १० ॥ <br>
प्रजा आणि ब्राह्मण ॥ सहवासी धर्माचे पूर्ण ॥ <br>
त्यांप्रति पंडुनंदन ॥ विनविता जाहला ते वेळे ॥ ११ ॥ <br>
तुम्हीं जावें गजपुराप्रती ॥ अथवा रहावें शक्रप्रस्थीं ॥ <br>
कीं पांचालपुरीं करावी वस्ती ॥ कीं द्वारकेस रहावे सुखें पैं ॥ १२ ॥ <br>
जरी असेल पुण्य गांठीस अद्‌भुत ॥ आणि शरीरीं शक्ति बहुत ॥ <br>
तरी तितुके तीर्थयात्रे चला त्वरित ॥ वासना मुक्त करोनिया ॥ १३ ॥ <br>
लोक धर्माज्ञेंकरून ॥ स्थळीं स्थळीं राहिले जाऊन ॥ <br>
त्यांमध्यें बहुत ब्राह्मण ॥ समागमें चालिले ॥ १४ ॥ <br>
धरामर म्हणती धर्मासी ॥ तुम्ही शक्तिमंत तेजोराशी ॥ <br>
सांभाळूनि न्यावे आम्हांसी ॥ कठिणस्थळीं रक्षूनियां ॥ १५ ॥ <br>
भीम म्हणे मी तुमचा दास ॥ असतां भय नाहीं तुम्हांस ॥ <br>
तुमची सेवा निर्दोष ॥ याहूनि यश कोणतें ॥ १६ ॥ <br>
समागमें ऋषि लोमश ॥ तीर्थ दाखवीत जात धर्मास ॥ <br>
वनपर्वी स्वामी वेदव्यास ॥ तीर्थें अपार बोलिला ॥ १७ ॥ <br>
अजातशत्रु धर्मराज ॥ तीर्थें करीत जात तेजःपुंज ॥ <br>
सवें वृकोदर माद्रीतनुज ॥ महावीर प्रतापी ॥ १८ ॥ <br>
सकलप्रमदांची स्वामिनी ॥ पद्मजातजनकाची भगिनी ॥ <br>
ते सवें हंसगामिनी ॥ चरणचाली चमकत ॥ १९ ॥ <br>
सवें धौम्य पुरोहित ॥ लोमश सकल तीर्थें दावित ॥ <br>
समागमें विप्र असंख्यात ॥ शापानुग्रहसमर्थ जे ॥ २० ॥ <br>
तो समंगानामें नदी तेथ ॥ वाटेस लागली अकस्मात ॥ <br>
लोमश धर्मास सांगत ॥ तीर्थविधि करा येथें ॥ २१ ॥ <br>
पूर्वीं इचें नाम मधुबिला जाण ॥ आतां समंगा म्हणती ऋषिजन ॥ <br>
धर्म म्हणे काय कारण ॥ समंगा नाम पडावया ॥ २२ ॥ <br>
लोमश म्हणे ऐक कथा पवित्र ॥ जनकनृपें मांडिलें दीर्घ सत्र ॥ <br>
तेथें ऋषि मिळाले अपार ॥ अपरसूर्य शास्त्रद्रष्ट्रे ॥ २३ ॥ <br>
तों बंदी वरुणसूतपुत्र ॥ गौतमशिष्य पढला न्यायशास्त्र ॥ <br>
त्यास रसनायकें पाठविलें सत्वर ॥ विप्र आणीं यागातें ॥ २४ ॥ <br>
तो परमवादक दुष्ट दुर्जन ॥ जनकासी भेटला येऊन ॥ <br>
त्याची विद्या देखोनि तीक्ष्ण ॥ मिथिलाधिप संतोषला ॥ २५ ॥ <br>
म्हणे तूं करिसी तें प्रमाण ॥ आमचा याग जाहला संपूर्ण ॥ <br>
वादीं जिंकोन हे ब्राह्मण ॥ जाईं घेऊन वरुणसत्रा ॥ २६ ॥ <br>
आधींच वादक सबळ ॥ त्यावरी पाठिराखा भूपाळ ॥ <br>
तेणें वादीं विप्र जिंकून सकळ ॥ समुद्रांत बुडविले ॥ २७ ॥ <br>
रसाधिपतीचे दूत अपार ॥ वरुणगृहास नेती सत्वर ॥ <br>
ऐसे ब्राह्मण चवदा सहस्त्र ॥ बंदी पाठविता जाहला ॥ २८ ॥ <br>
राजा दूत पाठवून ॥ शोधून आणवी सकल ब्राह्मण ॥ <br>
वादीं निरुत्तर करून ॥ बुडवी नेऊन समुद्रांत ॥ २९ ॥ <br>
बंदीच्या भयें ब्राह्मण ॥ पळती आडमार्गें घेती रान ॥ <br>
वरुणगृहीं नेऊन ॥ बंदी घालितो म्हणूनियां ॥ ३० ॥ <br>
बंदीस वादीं जिंकोन ॥ सोडवी सकल ब्राह्मण ॥ <br>
ऐसा कोणी नाहीं निपुण ॥ तों नवल अपूर्व जाहलें ॥ ३१ ॥ <br>
उद्दालककन्या सुमती ॥ ते दिधली कहोळऋषीप्रती ॥ <br>
ते गर्भिणी असतां सती ॥ करीत पति वेदाध्ययन ॥ ३२ ॥ <br>
तिचे गर्भांत पुरुष अभिनव ॥ महाज्ञानी जेविं शुक वामदेव ॥ <br>
योगभ्रष्ट निपुण सर्व ॥ वेदशास्त्रसंपन्न जो ॥ ३३ ॥ <br>
पिता करितां अध्ययन ॥ अबद्ध म्हणतां बोले आतून ॥ <br>
ठायीं ठायीं पडतां न्यून ॥ क्षणक्षणां सांगे त्यातें ॥ ३४ ॥ <br>
कहोळ चहूंकडे पाहत ॥ म्हणे कोण पुरुष बोलतो येथ ॥ <br>
ऋषिपत्‍नी म्हणे माझ्या गर्भांत ॥ महापंडित वदतसे ॥ ३५ ॥ <br>
क्षणक्षणां काढितो न्यून ॥ कहोळ क्षोभला बोले वचन ॥ <br>
म्हणे तुज नसतां द्विजत्व पूर्ण ॥ नरकीं राहून गोष्टी वदसी ॥ ३६ ॥ <br>
शाप दिला परम तीव्र ॥ होई आठां ठायीं अंगवक्र ॥ <br>
यावरी तो कहोळ विप्र ॥ जात पृथ्वीपर्यटना ॥ ३७ ॥ <br>
तो बंदीने धरून अकस्मात ॥ वादीं निरुत्तर करित ॥ <br>
समुद्रांत नेऊन बुडवित ॥ दूत नेत वरुणापाशीं ॥ ३८ ॥ <br>
पाप वर्तलें बहुत ॥ ऋषिपत्‍न्या पतिवियोगे आहाळत ॥ <br>
संतती खुंटल्या समस्त ॥ थोर अनर्थ प्रवर्तला ॥ ३९ ॥ <br>
बंदीच्या संगे झाल्या पापराशी ॥ तें नेणवेचि जनकासी ॥ <br>
अहो इकडे कहोळस्त्रियेसी ॥ पुत्र मागें जन्मला ॥ ४० ॥ <br>
तेथें उद्दालकें येऊन ॥ केलें जातकर्मादि संपूर्ण ॥ <br>
अष्टावक्र नाम ठेवून ॥ लालन पालन करी त्याचें ॥ ४१ ॥ <br>
उद्दालकपुत्र श्वेतकेत ॥ तोही त्यासमागमें खेळत ॥ <br>
दोघेही अंकी बैसत ॥ तात तात म्हणती तया ॥ ४२ ॥ <br>
अष्टावक्राचें उपनयन ॥ उद्दालकें केलें आपण ॥ <br>
त्यावरी वेदाध्ययन ॥ आरंभिलें तयासी ॥ ४३ ॥ <br>
श्रवणमात्रेंचि सत्य ॥ चार वेद होती मुखोद्‌गत ॥ <br>
षट्‌शास्त्रीं पारंगत ॥ नाहीं अंत विद्येसी ॥ ४४ ॥ <br>
दशग्रंथ करतलामल ॥ पुराणें मुखोद्‌गत सकल ॥ <br>
चतुर्दश विद्येत कुशल ॥ निपुण किती सांगावा ॥ ४५ ॥ <br>
परी पितृशापेंकरून ॥ हीन अष्टांगे परी न दिसे न्यून ॥ <br>
प्रतापें चित्सूर्य पूर्ण ॥ अष्टावक्र जाहला ॥ ४६ ॥ <br>
योगभष्ट महाज्ञानी ॥ कीं चिदंबरींचा वासरमणी ॥ <br>
मघवाकविगुरूंहूनी ॥ विद्या विशेष तयाची ॥ ४७ ॥ <br>
एकदा उद्दालकाचे अंकीं येऊनी ॥ अष्टावक्र बैसला प्रीतींकरूनी ॥ <br>
तों मातुल श्वेतकेतें ते क्षणीं ॥ अंकाहूनि ढकलिला ॥ ४८ ॥ <br>
म्हणे माझ्या पितयाचा अंक जाण ॥ तेथें तूं बैसावया कोण ॥ <br>
अष्टावक्र खेद पावोन ॥ जननीलागीं पुसतसे ॥ ४९ ॥ <br>
म्हणे श्वेतकेतें लोटिलें मजलागून ॥ माझा तात सांग कवण ॥ <br>
तों जननी करी रोदन ॥ कहोळपति आठवूनि ॥ ५० ॥ <br>
म्हणे तुझा पिता पाहीं ॥ बंदीनें बंदीं घातला वरुणगृहीं ॥ <br>
पृर्ववृत्तांत सकलही ॥ वर्तला सांगे पुत्रातें ॥ ५१ ॥ <br>
ऐकतां सर्व वृत्तांत ॥ अष्टावक्र जाहला संतप्त ॥ <br>
जननीस नमूनि त्वरित ॥ मिथिलेप्रति चालिला ॥ ५२ ॥ <br>
ऐकतां माता म्हणे ते वेळीं ॥ तुजही बंदी कोंडील पाताळी ॥ <br>
मग द्यावया तिळांजळी ॥ वंशीं कोणी नाहीं पां ॥ ५३ ॥ <br>
अष्टावक्र बोले वचन ॥ कहोळ पडला बंदीं जाऊन ॥ <br>
धिक्‌ माझें पुत्रपण ॥ कासया प्राण ठेवूं हा ॥ ५४ ॥ <br>
अंबे तूं न करीं चिंता ॥ बंदीस जिकोनि तत्त्वतां ॥ <br>
घेऊन येईन कहोळपिता ॥ तरीच पुत्र तुझा मी ॥ ५५ ॥ <br>
यावरी तो अष्टावक्र ॥ पावला वेगें मिथिलानगर ॥ <br>
लक्षूनियां राजद्वार ॥ बैसे चौबारां जाऊनि ॥ ५६ ॥ <br>
आठां ठायीं वांकुडा देखोन ॥ पहावया मिळती बहुत जन ॥ <br>
शोभे कौपीन मौंजी मृगाजिन ॥ सर्वांगीं भस्म चर्चिलें ॥ ५७ ॥ <br>
तों मृगयेलागीं जनक निघत ॥ सवें पृतना चालली बहुत ॥ <br>
जे ते पाहतां होती विस्मित ॥ कहोळसुत बैसला त्या ॥ ५८ ॥ <br>
तों बंदी सुखासनीं बैसोन ॥ पुढें येत वेगेंकरून ॥ <br>
म्हणे हा बैसला कोण ॥ उठवा येधून एकीकडे ॥ ५९ ॥ <br>
दूत येऊन तेथ ॥ म्हणती बंदी आला सोडीं पथ ॥ <br>
बाळ म्हणे येऊं द्या येथ ॥ पुसेन सत्य मी त्यासी ॥ ६० ॥ <br>
तों बंदी आला जवळी ॥ अष्टावक्र क्रोधें न्याहाळी ॥ <br>
म्हणे महामूढा ये वेळीं ॥ पंथ सोडावा कोणीं कोणा ॥ ६१ ॥ <br>
मनुष्य अथवा नृपनाथ ॥ यांणीं अंधांसी सोडावा पथ ॥ <br>
मूक बधिर पंगु यथार्थ ॥ यांसही मार्ग सोडावा ॥ ६२ ॥ <br>
स्त्री आणि वृद्ध बहुत ॥ गायी आणि भारवाहक सत्य ॥ <br>
राजा देखोन ब्राह्मणसंयुक्त ॥ त्यांसी पथ सोडावा ॥ ६३ ॥ <br>
मुख्य ब्राह्मणांचा पथ ॥ त्याहीवरी मी अंगवक्र अशक्त ॥ <br>
तरी तूं बंदी मूढ सत्य ॥ मज पंथ सोड म्हणसी ॥ ६४ ॥ <br>
रायास सांगती सेवक ॥ पुढें बैसला विप्रबालक ॥ <br>
तो बंदीस म्हणे तूं शतमूर्ख ॥ तृणप्राय मानूनि ॥ ६५ ॥ <br>
तें पहावया कौतुक ॥ पुढें आला राजा जनक ॥ <br>
त्यास देखोन कहोळबालक ॥ क्रोधें संतप्त बोलतसे ॥ ६६ ॥ <br>
म्हणे विप्र मी असें मेदिनी ॥ तूं क्षत्रिय कैसा बैसलास वहनीं ॥ <br>
भयभीत जनक मनीं ॥ शिबिकेखालीं उतरला ॥ ६७ ॥ <br>
कल्पांतरूद्राऐसा तेथ ॥ अष्टावक्र दिसे क्रोधयुक्त ॥ <br>
राव थरथर कांपत ॥ भयें लागत चरणासी ॥ ६८ ॥ <br>
वहनांत बैसवून अष्टावक्र ॥ बंदीसहवर्तमान नृपवर ॥ <br>
परत गेला वेगें सत्वर ॥ सभा करून बैसला ॥ ६९ ॥ <br>
घालूनियां श्रेष्ठासन ॥ राये पूजिला कहोळनंदन ॥ <br>
यावरी नृपाप्रति परम तीक्ष्ण ॥ अष्टावक्र बोलतसे ॥ ७० ॥ <br>
म्हणे तुवा बंदीची पाठ राखोना ॥ बुडविले चतुर्दशसहस्त्र ब्राह्मण ॥ <br>
पापें घडलीं तुज दारुण ॥ तीं सूर्यनंदन पुसेल पुढें ॥ ७१ ॥ <br>
आधींच राज्यांतीं नरक ॥ त्यावरी हें घडलें महत्पातक ॥ <br>
ऋषींची संतति बुडाली सकळिक ॥ तळमळती स्त्रिया त्यांच्या ॥ ७२ ॥ <br>
जाहले द्वादश संवत्सर ॥ विप्रांस होते बहुत पुत्र ॥ <br>
त्या बालहत्या समग्र ॥ तुझ्या माथां पडियेल्या ॥ ७३ ॥ <br>
हा बंदी अपवित्र ॥ महावादक सूतपुत्र ॥ <br>
हा मनुष्यरूपें रासभ साचार ॥ किंवा श्वान पिसाळलें ॥ ७४ ॥ <br>
आधळें हत्तिरूं माजलें ॥ कीं डुकर वनीं खळीस आलें ॥ <br>
कीं बस्त धांवे बळें ॥ थडका द्यावया भलत्याशीं ॥ ७५ ॥ <br>
कीं लेंडियेस दाटे पूर ॥ कीं मद्यपानें माजलें वानर ॥ <br>
कीं नीचास भाग्य आलें अपार ॥ मग तो न मानी कोणातें ॥ ७६ ॥ <br>
अंत्यजासी राज्य येत ॥ कीं वेश्या पतिव्रता म्हणवित ॥ <br>
कीं विप्रवेष धरून गुप्त ॥ मैंद हिंडे यात्रेमध्यें ॥ ७७ ॥ <br>
कोल्हाटी असिलता घेऊनी ॥ तळपे परि न तगे रणीं ॥ <br>
याणें विप्र निरुत्तर करूनी ॥ पाताळीं बंदीं घातले ॥ ७८ ॥ <br>
अष्टवक्राचे बोल रसाळ ॥ त्यावरी बालभाषण कोमळ ॥ <br>
जनकासी आनंद प्रबळ ॥ परमादर ऐकावया ॥ ७९ ॥ <br>
म्हणे या बंदीस विशेष ॥ होता विद्येचा उत्कर्ष ॥ <br>
तो गर्व सांडवावया निःशेष ॥ अष्टावक्र बरा आला ॥ ८० ॥ <br>
उघडोनि श्रवणाचे श्रवण ॥ सभा बैसली सावधाना ॥ <br>
यावरी बंदीप्रति तीक्ष्ण ॥ अष्टावक्र बोलतसे ॥ ८१ ॥ <br>
म्हणे तूं पढलासी रे काये ॥ त्यांचीं नांवें घे लवलाहें ॥ <br>
बंदी म्हणे षट्‌शास्त्रें पाहें ॥ मुखोद्‌गत मज असती ॥ ८२ ॥ <br>
अष्टावक्र म्हणे न्यायशास्त्र ॥ पूर्वीच गौतम बोलिला पवित्र ॥ <br>
मीमांसाही अपार ॥ जैमिनीमुनि बोलिलासे ॥ ८३ ॥ <br>
सांख्यशास्त्र कपिलमुनी ॥ पूर्वीच गेलासे बोलूनी ॥ <br>
पातंजल दुर्वास करूनी ॥ गेला असे पहिलेंची ॥ ८४ ॥ <br>
पाणिनि वदला व्याकरण ॥ वेदांत वदला सत्यवतीनंदन ॥ <br>
ही तो सिद्ध आहेत पूर्वीहून ॥ तूं पैं काय बोलसी ॥ ८५ ॥ <br>
तरी तूं एक स्थापीं परिपूर्ण ॥ ज्यावरी दुसरें न चाले वचन ॥ <br>
मग मी दोन स्थापीन ॥ ज्यावरी तिसरें चालेना ॥ ८६ ॥ <br>
ऐसा तूं कोठवरी चालसी सत्य ॥ तें ऐकोन नृप आणि सभासंत ॥ <br>
यावरी एक बंदी स्थापित ॥ तें सावचित्त परिस धर्मा ॥ ८७ ॥ <br>
सूर्य आकाश समुद्र धरणी ॥ अग्नि इंद्र काल आदिकरूनी ॥ <br>
हे एकचि त्रिभुवनीं ॥ दुसरी प्रति नाहींच ॥ ८८ ॥ <br>
अष्टावक्र म्हणे ते समयीं ॥ दोन स्थापितों ऐक लवलाहीं ॥ <br>
प्रकृति पुरुष दोघें पाहीं ॥ अश्विनीकुमार दोघेचि ॥ ८९ ॥ <br>
नारद पर्वत दोघे जण ॥ दोन पक्ष अयनें दोन ॥ <br>
पूर्वोत्तरमीमांसा जाण ॥ सगुण निर्गुण दोघेंचि ॥ ९० ॥ <br>
बंदी बोले सरसावोन ॥ सत्त्व रज तम तिघे जण ॥ <br>
त्रिताप त्रिविध भेद पूर्ण ॥ त्रिकांड संपूर्ण वेद कीं ॥ ९१ ॥ <br>
त्रिदोष लक्षणें तीन ॥ आदि मध्य आणि अवसान ॥ <br>
चवथें काय तें संपूर्ण ॥ बोल आतां यावरी ॥ ९२ ॥ <br>
अष्टावक्र बोले उत्तम ॥ चार वर्ण चार आश्रम ॥ <br>
देहावस्था चार परम ॥ तत्त्ववेत्ते बोलती ॥ ९३ ॥ <br>
खाणी चार्‍ही वाणी वेद ॥ स्थानें अभिमान भोग प्रसिद्ध ॥ <br>
चार्‍ही वाद्यें अन्नें चतुर्विध ॥ चार मुक्ति चार युगें ॥ ९४ ॥ <br>
यावरी बोले बंदी वाणी ॥ सभ्य आवसथ्य गार्हपत्य आहवनी ॥ <br>
दक्षिणाग्निसहित पंचाग्नी ॥ पूर्वीहून स्थापिले ॥ ९५ ॥ <br>
पंच यज्ञ पंच भूतें जाण ॥ एक एक भूती पांच पांच गुण ॥ <br>
पंच प्रलय पंच कोश पूर्ण ॥ पंच मुद्रा पंच नाद ॥ ९६ ॥ <br>
यावरी अष्टावक्र बोलत ॥ सहा कृत्तिका सहा क्रतु ॥ <br>
षडूर्मी षड्‍रिपु सत्य ॥ षड्‍रस षड्‌विकार ॥ ९७ ॥ <br>
षट्‍चक्रें षट्‌कर्म ॥ षड्‍गुणैश्वर्य निरुपम ॥ <br>
षड्‍भार्यासहित उत्तम ॥ सहा राग जाण पां ॥ ९८ ॥ <br>
सहा याग सहा दक्षिणा ॥ सहा अवधानें अनुक्रमें जाणा ॥ <br>
आतां सात बोलें विचक्षणा ॥ सूतपुत्रा वादका ॥ ९९ ॥ <br>
बंदी म्हणे सप्तर्षि सप्त धातु सप्त स्वर ॥ सप्त रंग सप्त द्वीप सुंदर ॥ <br>
सप्त पाताळें सप्त समुद्र ॥ सप्त भूमिका चिरंजीव पैं ॥ १०० ॥ <br>
सभा सप्तांगलक्षण ॥ सप्त चक्रवर्ती सप्त पुर्‍या जाण ॥ <br>
सप्त संस्थानें सप्त ग्रामपशु जाण ॥ अरण्यपशु सप्तही ॥ १०१ ॥ <br>
अष्टावक्र म्हणे अष्टपाश ॥ अष्टवसु दिक्पालविशेष ॥ <br>
अष्टनायिका अष्टभोग सुरस ॥ अष्ट मद अष्ट भाव ॥ १०२ ॥ <br>
अष्ट महासिद्धि अष्ट भैरव ॥ अष्टधा प्रकृति अष्ट गुणभाव ॥ <br>
अष्ट दिग्गज अष्टांगयोग अपूर्व ॥ अष्ट नायिका अष्टभोग सुरस ॥ अष्ट पदें शरभासीं ॥ १०३ ॥ <br>
मुक्तें निपजती अष्ट स्थानीं ॥ अष्टकोणमंडप अष्टवर्ग लग्नीं ॥ <br>
यावरी बंदी ते क्षणीं ॥ नवम प्रकार वर्णित ॥ १०४ ॥ <br>
समिधा नवप्रकार ॥ नवविध रत्‍नें नवरस साचार ॥ <br>
नवविधा भक्ति नव लग्नप्रकार ॥ नव नारायण नव खंडे ॥ १०५ ॥ <br>
नवांक नवनिधि जाण ॥ नव भद्रपूजा नव सप्तगुण ॥ <br>
यावरी दशम लक्षण ॥ अष्टावक्र बोलतसे ॥ १०६ ॥ <br>
दश लक्षणें दशावतार ॥ दशा दिशा दशेद्रियें साचार ॥ <br>
दशा दर्भ दशचिन्हीं मंडित विप्र ॥ क्षत्रिय निर्धार दशलक्षणी ॥ १०७ ॥ <br>
दशनामें मंडित नमस्कारी ॥ दशधा भेद शरीरीं ॥ <br>
यावरी अकरावे निर्धारीं ॥ बंदी काय बोलत ॥ १०८ ॥ <br>
यागीं पशु एकादश ॥ मनासहित करणें विशेष ॥ <br>
एकादश रुद्र एकादश रूपें निःशेष ॥ अवतरलासे जाण पां ॥ १०९ ॥ <br>
एकादश धारा सतेज ॥ यावरी तो अष्टावक्र महाराज ॥ <br>
काय बोलत तेजःपुंज ॥ बारा प्रकार ऐका ते ॥ ११० ॥ <br>
द्वादश राशी गुरूचिन्हें द्वादश ॥ द्वादश मित्र द्वादश मास ॥ <br>
भुजंगप्रयात छंद अक्षरें द्वादश ॥ द्वादश प्रकार बोलिले ॥ १११ ॥ <br>
यमाचीं द्वादश लक्षणें ॥ नियमाचीं द्वादश जाणणें ॥ <br>
यावरी अष्टावक्र म्हणे ॥ बंदी बोल त्रयोदश तूं ॥ ११२ ॥ <br>
बंदी उगाच अधोवदन ॥ वरतें न पाहे न बोले वचन ॥ <br>
अष्टावक्र आनंदघन ॥ सभा संपूर्ण संतोषलीं ॥ ११३ ॥ <br>
अष्टावक्र म्हणे बंदीसी ॥ कां रे प्रत्युत्तर न देसी ॥ <br>
तेरा स्त्रिया कश्यपासी ॥ कां रे नेणसी शतमूर्खा ॥ ११४ ॥ <br>
जगतीछंद विशेष ॥ त्याचीं अक्षरें त्रयोदश ॥ <br>
केशिदैत्ययुद्ध तेरा दिवस ॥ द्विपही तेरा जातींचे ॥ ११५ ॥ <br>
तेरावी तिथि श्रेष्ठ ॥ तेरा रूपें वायुचीं वरिष्ठ ॥ <br>
त्रयोदशगुणी अवीट ॥ महापुरुष जाण पैं ॥ ११६ ॥ <br>
बंदी नेदी प्रत्युत्तर ॥ रायास म्हणे अष्टावक्र ॥ <br>
याचे हातीं आणवीं विप्र ॥ किंवा समुद्रीं बुडवी हा ॥ ११७ ॥ <br>
बंदी अभाग्य तूं देख ॥ जन्मूनि काय केलें सार्थक ॥ <br>
विद्याभ्यासें नरक ॥ साधन केलें तुवां कीं ॥ ११८ ॥ <br>
या पापाचे झाडे ॥ यम पुसेल कीं तुज पुढें ॥ <br>
तेव्हां मग होशील वेडें ॥ चहूंकडे विलोकिसी ॥ ११९ ॥ <br>
बंदी होऊन सद्‌गदित ॥ अष्टावक्राचे चरण धरित ॥ <br>
म्हणे मीं अन्यायी यथार्थ ॥ विप्र बहुत छळियेले ॥ १२० ॥ <br>
वरुणाचा याग जाहला पूर्ण ॥ येतील समस्त ब्राह्मण ॥ <br>
मीं मारिले नाहींत द्विजजन ॥ आतां येऊन भेटती ॥ १२१ ॥ <br>
तो पाताळाहून विप्रमेळा ॥ मिथिलानगराप्रति आला ॥ <br>
अष्टावक्रें बंदी जिंकिला ॥ कळलें सर्व विप्रांसी ॥ १२२ ॥ <br>
म्हणती धन्य धन्य अष्टावक्र ॥ धन्य महाराज विद्यापात्र ॥ <br>
धन्य माउलीची कुशी पवित्र ॥ ऐसा पुत्र प्रसवली ॥ १२३ ॥ <br>
धन्य धन्य त्याचें ज्ञान ॥ धन्य त्याचें अनुष्ठान ॥ <br>
बंदी वादी जिंकोन ॥ सोडविलें जेणें आम्हां पै ॥ १२४ ॥ <br>
अष्टावक्राचें दर्शन घेऊन ॥ वंदू त्याचे आधीं चरण ॥ <br>
धाकुटा बाळ परी परम सुगुण ॥ अगाधपण विद्येचे ॥ १२५ ॥ <br>
चिमणाचि दिसे वासरमणी ॥ परि प्रकाशें भरली धरणी ॥ <br>
वामन धाकुटा बलिसदनीं ॥ त्रिभुवन आटिलें तीन पदीं ॥ १२६ ॥ <br>
धाकटेंचि दिसे वज्र ॥ परी महानग केले चूर ॥ <br>
धाकुटाचि कलशोद्‌भव विप्र ॥ परी सागर सर्व प्राशिला ॥ १२७ ॥ <br>
धाकटेंचि परी उत्तम रत्‍न ॥ काय करावे थोर पाषाण ॥ <br>
केतकीचे लघुपत्र जाण ॥ काय कारण थोराशीं ॥ १२८ ॥ <br>
ऐसें धरमर बोलत ॥ जनकमंडपा आले समस्त ॥ <br>
अष्टावक्र आज्ञापित ॥ जनकरायास ते काळीं ॥ १२९ ॥ <br>
साष्टांगें नमून सर्व ब्राह्मण ॥ षोडशोपचारे करावें पूजन ॥ <br>
अपेक्षित देऊन धनधान्य ॥ आशीर्वाद घेई यांचे ॥ १३० ॥ <br>
जनकें तैसेंचि करून ॥ तोषविले समस्त ब्राह्मण ॥ <br>
विप्र तेव्हां बहुत स्तवन ॥ अष्टावक्राचें करिते जाहले ॥ १३१ ॥ <br>
विप्र नमिती अष्टावक्रासी ॥ येरू साष्टांगें नमी तयांसी ॥ <br>
परि नामाभिधानें सर्वांसी ॥ पुसे आधीं अष्टावक्र ॥ १३२ ॥ <br>
पिता नमील आपणा ॥ म्हणोनि पुसे नामाभिधाना ॥ <br>
तो कहोळ आला दर्शना ॥ अष्टावक्राचे ते काळीं ॥ १३३ ॥ <br>
अष्टावक्र म्हणे नाम काय ॥ येरू म्हणे मी कहोळ होय ॥ <br>
ऐसें ऐकतां लवलाहें ॥ बाळ घाली लोटांगण ॥ १३४ ॥ <br>
उभा ठाकला कर जोडून ॥ म्हणे तुम्ही नका करूं नमन ॥ <br>
कहोळ म्हणे तूं कोणाचा नंदन ॥ धन्य निधान जन्मलासी ॥ १३५ ॥ <br>
येरू म्हणे मी तुझाचि पुत्र ॥ शरीर तव शापें अष्टवक्र ॥ <br>
पूर्व स्मरोन कहोळविप्र ॥ शोकें व्याकुळ जाहला ॥ १३६ ॥ <br>
अष्टावक्रास हृदयीं धरून ॥ कहोळ करी दीर्घ रोदन ॥ <br>
म्हणे म्यां ऐसें निधान ॥ मतिमंदे काय शापिलें ॥ १३७ ॥ <br>
गर्भीच ज्याची एवढी स्फूर्ति ॥ महाज्ञानी अगाध कीर्ति ॥ <br>
जळो क्रोध महापापमति ॥ बाळ म्यां कैसा शापिला ॥ १३८ ॥ <br>
असो निजांकीं घेऊन बाळ ॥ मस्तक अवघ्राणूनि कहोळ ॥ <br>
भोंवते विप्र सकळ ॥ आनंदमय पाहती ॥ १३९ ॥ <br>
मग पित्याचें समाधान ॥ अष्टावक्र करी सुजाण ॥ <br>
म्हणे शरीर प्राक्तनाधीन ॥ त्याचें सुखदुःख कायसें ॥ १४० ॥ <br>
शरीर वक्र किंवा सरळ ॥ कृश किंवा हें स्थूळ ॥ <br>
एव मृत्तिका केवळ ॥ आत्मा निर्मळ अविनाश ॥ १४१ ॥ <br>
येणें जाणें जिणें मरण ॥ आत्म्यास नाहीं शरीरालागून ॥ <br>
जैसें घटमठसंगें गगन ॥ व्यापून वेगळें असे पै ॥ १४२ ॥ <br>
अष्टावक्राचिये चरणीं ॥ जनक लागे तये क्षणीं ॥ <br>
महाराज तूं पूर्ण मुनी ॥ दिव्यज्ञान बोलका ॥ १४३ ॥ <br>
बंदीच्या संगेकरून ॥ तप्त जाहलें माझें मन ॥ <br>
वादविवाद ऐकोन ॥ परम श्रम पावलों ॥ १४४ ॥ <br>
तरी बोल दिव्य आत्मज्ञान ॥ स्वामी करीन श्रवण ॥ <br>
संसारदुःख परम गहन ॥ सोडवीं आतां यापासूनि ॥ १४५ ॥ <br>
बंदी वंदूनि सर्वांसी ॥ गेला तेव्हां वरुणापाशीं ॥ <br>
यावरी राजा जनकासी ॥ अष्टावक्र बोलत ॥ १४६ ॥ <br>
चतुर्दशसहस्र ब्राह्मण ॥ ऐकती तेव्हां सावधान ॥ <br>
अष्टावक्र पीयूषघन ॥ वर्षता जाहला उदारत्वे ॥ १४७ ॥ <br>
म्हणे सकलनृपचक्रचूडामणी ॥ वेदांतज्ञान ऐक श्रवणीं ॥ <br>
मनन करिती निदिध्यासेकरूनी ॥ साक्षात्कारी समरसें ॥ १४८ ॥ <br>
मुक्ति इच्छिसी जरी मनीं ॥ तरी विषय विषवत्‌ सर्व मानीं ॥ <br>
किंवा वमन देखोनी ॥ विटे जैसें मानस ॥ १४९ ॥ <br>
कीं उरग धुसधुसीत ॥ त्यावरी जैसा न घालवे हात ॥ <br>
कीं व्याघ्राचिया गृहांत ॥ वस्ती जैशी न करवे ॥ १५० ॥ <br>
कीं कांचरस न करवे प्राशन ॥ तैसें विषयीं विटेल मन ॥ <br>
मग स्वरूपीं समाधान ॥ पावशील तत्त्वतां ॥ १५१ ॥ <br>
ऐक राया सार्वभौमा ॥ ज्ञानाचें आभरण क्षमा ॥ <br>
जैशी भ्रताराविण रामा ॥ व्यर्थ सुंदर कासया ॥ १५२ ॥ <br>
क्षमेविण वैराग्य ॥ जेविं नटें घेतलें वरिवरि सोंग ॥ <br>
कीं प्रेतास भोगविले भोग ॥ उपहास व्यर्थची ॥ १५३ ॥ <br>
सर्व भूतांचें आर्जव ॥ कोणाशीं न करावा विपरीत भाव ॥ <br>
हें चराचर सर्व ॥ आपणची होइजे ॥ १५४ ॥ <br>
सर्वभूतीं दया ॥ ज्ञानाचें सर्व लक्षण राया ॥ <br>
सत्य बोलणें सत्य क्रिया ॥ कायावाचामानसें ॥ १५५ ॥ <br>
जेथें परिपूर्ण ज्ञान ॥ ज्ञान तेथेंचि विज्ञान ॥ <br>
विज्ञानींच समाधान ॥ संतोषरूप सर्वदा ॥ १५६ ॥ <br>
संतोष तेथें शांति ॥ शांति तेथें अभेद भक्ति ॥ <br>
भक्ति तेथें विरक्ति ॥ आनंदेची क्रीडत ॥ १५७ ॥ <br>
आनंद तेथें सदा बोध ॥ बोध तेथें समाधि शुद्ध ॥ <br>
समाधि तेथें ब्रह्मानंद ॥ सुख आलें हातासी ॥ १५८ ॥ <br>
जैसा जीवां सुधारस दुर्लभ दृष्टी ॥ दैवे देखिल्या घालीत मिठी ॥ <br>
तैशी अद्वैतीं आवडी मोठी ॥ न आणीं पोटीं दूसरी ॥ १५९ ॥ <br>
निरपेक्ष व्हावें मानस ॥ नांदे हृदयीं उल्हास ॥ <br>
प्रपंच आहे किंवा बुडाला निःशेष ॥ नाहीं स्मरण तयाचें ॥ १६० ॥ <br>
दशेंद्रियें पंचप्राण ॥ अष्टधा प्रकृतीचें नाहीं स्मरण ॥ <br>
ब्रह्मानंदें आनंदघन ॥ नसे भान दुसरें पैं ॥ १६१ ॥ <br>
हा मूर्ख हा चतुर ॥ हा द्विजन्मा हा शूद्र ॥ <br>
हा देही हा विदेही थोर ॥ नाठवेच तयातें ॥ १६२ ॥ <br>
घटमठीं व्यापूनि उत्तम ॥ अखंड अद्वैत जैसें व्योम ॥ <br>
तैसें स्वस्वरूप सम ॥ आपणासहित पाहती ॥ १६३ ॥ <br>
तो भेदाभेदरहित ॥ पुण्यपापविवर्जित ॥ <br>
निःसंदेह गुणातीत ॥ अमूर्तमूर्त पुरुष तो ॥ १६४ ॥ <br>
मुसेंत आटिले अलंकार ॥ तेथें न दिसे द्वैतविकार ॥ <br>
कीं घटमठत्यागें अंबर ॥ मुळींच अभेद जैसें कां ॥ १६५ ॥ <br>
जैशा नानावर्णगायी ॥ परि दुग्धीं पालट नाहीं ॥ <br>
कीं नाना सलिले मेळवितांही ॥ ऐक्य होत अभेदत्वें ॥ १६६ ॥ <br>
जैसें सैंधवं मिळालें सागरीं ॥ शब्द निमाला अंबरीं ॥ <br>
तैसा तो स्वस्वरूपीं निर्धारीं ॥ विश्वासहित विराला ॥ १६७ ॥ <br>
हें करणें हें न करणें ॥ कांहींच नेणती त्याचीं करणें ॥ <br>
हार कीं विखार पाहणें ॥ निद्रिता जेविं घडेना ॥ १६८ ॥ <br>
मन बुद्धि अहंकार ॥ मावळले तयाचे विकार ॥ <br>
कर्ता क्रिया कर्म समग्र ॥ त्रिपुट्या तेथें निमाल्या ॥ १६९ ॥ <br>
बाल्य तारुण्य वृद्धपण ॥ हें त्यास नाहीं मूळींहून ॥ <br>
जीव शिव हें मायाभान ॥ मूळाहूनं विराले ॥ १७० ॥ <br>
जागृति स्वप्न सुषुप्ति ग्रासून ॥ समशेजे निजला पूर्ण ॥ <br>
तुर्या उन्मनी ओलांडून ॥ पूर्णानंद अभेद तो ॥ १७१ ॥ <br>
स्थूल सूक्ष्म कारण ॥ स्थावर जंगम निरसून ॥ <br>
पावला स्वरूपीं समाधान ॥ साध्य साधन आटलें ॥ १७२ ॥ <br>
रूप रेखा स्थान मान ॥ वर्णावर्ण आश्रम जाण ॥ <br>
धारणा ध्यान मनन ॥ विरोन गेलीं तयांचीं ॥ १७३ ॥ <br>
दृश्य द्रष्टा दर्शन ॥ श्वेत पीत आरक्त पूर्ण ॥ <br>
वेद शास्त्र पुराण ॥ पाहतां पाहणें विराले ॥ १७४ ॥ <br>
मंत्र जप तप यज्ञ ॥ गेलें सर्वही गळून ॥ <br>
अधोध्व ओतप्रोत भान ॥ गेलें विरोन सर्वही ॥ १७५ ॥ <br>
जनक करितसे प्रश्न ॥ हे निर्वाणदीक्षा परिपूर्ण ॥ <br>
अंगीं ठसावया कारण ॥ सांगावें तें दयार्णवा ॥ १७६ ॥ <br>
त्यास प्रथम पायरी कोण ॥ तो अनुक्रम सांगावा परिपूर्ण ॥ <br>
यावरी अष्टावक्र कृपाघन॥ बोलता जाहला ऐका तें ॥ १७७ ॥ <br>
सप्तभूमिका वेदांत पूर्ण ॥ सांगितल्या ऐका सावधान ॥ <br>
शुभेच्छा प्रथम जाण ॥ विचारणा नाम दुसरी पैं ॥ १७८ ॥ <br>
तनुमानसा तिजी निश्चितीं ॥ चवथी जाण सत्त्वापत्ती ॥ <br>
पांचवी ते असंसक्ती॥ पदार्थाभाविनी सहावी ते ॥ १७९ ॥ <br>
तुर्या गा सातवी पूर्ण ॥ आतां ऐक पहिलीचें लक्षण ॥ <br>
शुभेच्छा म्हणती जियेलागून ॥ ऐक विवरण तियेचें ॥ १८० ॥ <br>
माझें मूढत्व कैं जाईल समस्त ॥ केव्हां भेटती साधुसंत ॥ <br>
कैं मज होईल ज्ञान प्राप्त ॥ तळमळ मनांत वाटतसे ॥ १८१ ॥ <br>
अंगीं वैराग्य आसमास ॥ सर्व पदार्थांवरी जो उदास ॥ <br>
शरण रिघे सद्‍गुरूस ॥ शुभेच्छा यास म्हणावें ॥ १८२ ॥ <br>
आचार्यमुखेंकरून ॥ करी वेदशास्त्राचें श्रवण ॥ <br>
तदनुसार करी साधन ॥ विचारणा जाण दुसरी हे ॥ १८३ ॥ <br>
मन विषयीं होय विरक्त ॥ प्रवृत्तिशास्त्रीं नुपजे हेत ॥ <br>
श्रवणीं आवडी बहुत ॥ तनुमानसा नामें तिसरी हे ॥ १८४ ॥ <br>
मुख्य करीं आधीं श्रवण ॥ मग श्रवणासहित मनन ॥ <br>
श्रवणमनन बिंबतां पूर्ण ॥ निदिध्यास मग जडे ॥ १८५ ॥ <br>
ही तिन्ही चढतां हातासी ॥ तोचि पावला साक्षात्कारासी ॥ <br>
महावाक्य तत्त्वमसि ॥ विचारासी पावे तो ॥ १८६ ॥ <br>
ज्ञानें निरसिलें अज्ञान ॥ विश्रांतीस पावलें मन ॥ <br>
सत्त्वापत्ति हे पूर्ण ॥ चवथी भूमिका जाणिजे ॥ १८७ ॥ <br>
सर्व पदार्थ देखत ॥ परि कोठेही न गुंते चित्त ॥ <br>
आनंदरूप सर्वदा वर्तत ॥ असंसक्ति हे पांचवी ॥ १८८ ॥ <br>
पंचभूमिकाभ्यासेकरून ॥ पुढें विसरला पदार्थज्ञान ॥ <br>
सर्व चिन्मात्रचि भासे पूर्ण ॥ पदार्थाभाविनी सहावी पै ॥ १८९ ॥ <br>
साही भूमिकांचा होतां बोध ॥ निरसले सर्व भेदाभेद ॥ <br>
स्वस्वरूप देखे प्रसिद्ध ॥ तुर्या भूमिका सातवी हे ॥ १९० ॥ <br>
या भूमिका सांगितल्या सप्त ॥ कोणता कोणे भूमीस राहत ॥ <br>
कोण किती भूमी ओलांडित ॥ हें जाणती तत्त्ववेत्ते ॥ १९१ ॥ <br>
या भूमिका साधितां सत्वर ॥ जाहला नसतां साक्षात्कार ॥ <br>
तो मावळला आयुष्यदिनकर ॥ देहपतन जाहले ॥ १९२ ॥ <br>
साधू देहांतकाळी भावी पूर्ण ॥ म्हणे राहिलें माझें आत्मसाधन ॥ <br>
मग करून भगवत्स्मरण ॥ देह त्यागी साधक तो ॥ १९३ ॥ <br>
सत्यलोक वैकुंठ कैलास ॥ तेथें वास करी बहु दिवस ॥ <br>
तुझें सुकृत सरले त्यास ॥ कोणी न म्हणे कल्पांती ॥ १९४ ॥ <br>
क्षीणे पुण्ये मर्त्यलोकं विशन्ति ॥ हे इतर जीवांची गति ॥ <br>
तैसा साधक नव्हे निश्चितीं ॥ सदा वंदिती देव त्यातें ॥ १९५ ॥ <br>
मरीचिं सहस्त्राक्ष मृगवाहन ॥ हरिहरादिपदें स्वेच्छे पावोन ॥ <br>
तेथेंही त्याचें विटे मन ॥ म्हणे राहोन काय येथें ॥ १९६ ॥ <br>
मग तो कर्मभूमीस उतरून ॥ त्यास योगिकुलीं होय जन्म ॥ <br>
माता पिता योगी पूर्ण ॥ असती पावन दोन वंश ॥ १९७ ॥ <br>
प्रारब्धे होय ऐश्वर्यवंत ॥ भोग भोगितां विराग बहुत ॥ <br>
उरल्या भूमिकांस तो झटत ॥ साक्षात्कार व्हावयासी ॥ १९८ ॥ <br>
त्यास प्रतिष्ठा देखोन ॥ वाटे सकल विष्ठेसमान ॥ <br>
वांति देखोन विटे मन ॥ विषयीं जाण तैसा तो ॥ १९९ ॥ <br>
मग आचार्यवाक्ये सत्वर ॥ वेगें पावे तो साक्षात्कार ॥ <br>
दग्धपटवत्‌ शरीर ॥ भासमात्र उरलासे ॥ २०० ॥ <br>
तो योगभष्ट अद्‌भुत ॥ सप्तभूमींस झेपावत ॥ <br>
जैसें पळें पळें चढत ॥ मित्रमंडल त्वरेनें ॥ २०१ ॥ <br>
कीं बीजेपासून रोहिणीपती ॥ कला विशेष वाढती ॥ <br>
कीं अभ्यासेंकरून वाढे मती ॥ पंडिताची विशेष ॥ २०२ ॥ <br>
कीं वटबीजापासून अंकुर ॥ भेदित जेविं अंबर ॥ <br>
कीं गोमती धांवे सत्वर ॥ सागरासी भेटावया ॥ २०३ ॥ <br>
कीं अग्रापासून मूळापर्यंत ॥ इक्षुदंड गोड लागत ॥ <br>
कीं तप आचरतां शुचिष्मंत ॥ वाढे अद्‌भुत पुण्य पै ॥ २०४ ॥ <br>
कीं स्नेह धरितां आदरें बहुत ॥ मित्रत्व अत्यंत वाढत ॥ <br>
कीं परोपकारें अद्‌भुत ॥ यश वाढे त्रिलोकीं ॥ २०५ ॥ <br>
तैसा योगभ्रष्ट जाण ॥ सदा ब्रह्माभ्यासेंकरून ॥ <br>
दया क्षमा शांति पूर्ण ॥ दिवसेंदिवस वाढती ॥ २०६ ॥ <br>
सप्तभूमिका जिंकून ॥ तो निर्द्वंद्व विजयी अनुदिन ॥ <br>
संचित आणि क्रियमाण ॥ दग्ध जाहलीं तयाचीं ॥ २०७ ॥ <br>
तो देहींच विदेही पूर्ण ॥ देह मिथ्यात्वें गेला निरसून ॥ <br>
तरी प्रारब्ध कोठोन ॥ उरलें त्यासी सांग पां ॥ २०८ ॥ <br>
तो स्वसुखें विचरत ॥ जेविं सागरीं लहरी अभेद क्रीडत ॥ <br>
कीं सुवर्णमूर्ति सत्त्वास येत ॥ तैसा वर्तत योगी तो ॥ २०९ ॥ <br>
मग त्याचा देह पडे तीर्थी ॥ अथवा श्वान श्रृगाल भक्षिती ॥ <br>
परी योगियास गर्भस्थिती ॥ कल्पांतींही नव्हेचि ॥ २१० ॥ <br>
जैसें उदकीं मिळे लवण ॥ कीं जळगारा जाय जळी विरोन ॥ <br>
कीं सागरामाजी येऊन ॥ मेघधारा मिसळती ॥ २११ ॥ <br>
कीं नाद विरे निराळी ॥ कीं कर्पूरज्योति एक जाहलीं ॥ <br>
कीं झांकिलिये घटीं विराली ॥ दीपकलिका जैशी कां ॥ २१२ ॥ <br>
ऐसा तो महाराज ॥ पावला निर्वाण स्वतेज ॥ <br>
हें जनकराया तुज ॥ दिव्य ज्ञान कथियेलें ॥ २१३ ॥ <br>
हेचि दीक्षा मनीं धरीं ॥ वादप्रतिवाद कदा न करीं ॥ <br>
याच बोधे अंतरीं ॥ ब्रह्मानंदे तृप्त होय ॥ २१४ ॥ <br>
तुज पंचशीर्षाचे होईल दर्शन ॥ याज्ञवल्क्य कथील ज्ञान ॥ <br>
तेचि तूं हृदयीं धरून ॥ विदेहत्वें विचरे कां ॥ २१५ ॥ <br>
जनके दृढ धरिले चरण ॥ केलें अष्टावक्राचें पूजन ॥ <br>
चतुर्दशसहस्त्र ब्राह्मण ॥ स्वस्थानाप्रति पावले ॥ २१६ ॥ <br>
सवें श्वेतकेतु मातुल ॥ महाराज तो पिता कहोळ ॥ <br>
अष्टावक्र निघाला तत्काळ ॥ स्वस्थानासी आपुल्या ॥ २१७ ॥ <br>
कहोळ पुत्राकडे पाहून ॥ कळवळले त्याचें अंतःकरण ॥ <br>
म्हणे याचें वक्रपणा ॥ दूर करूं यावरी ॥ २१८ ॥ <br>
अष्टावक्रास म्हणे कहोळ ॥ हे मधुबिला नदी निर्मळ ॥ <br>
स्नान करितां सकळ ॥ सम अंगें तुझीं होती ॥ २१९ ॥ <br>
लोमश म्हणे धर्मराया ॥ अष्टावक्रें पित्यास नमूनियां ॥ <br>
स्नान करितां दिव्य काया ॥ अंगें सम जाहलीं ॥ २२० ॥ <br>
कहोळ परम संतोषोन ॥ हृदयीं आलिंगिला नंदन ॥ <br>
यावरी निजाश्रम पावोन ॥ सुखरूप राहिले ॥ २२१ ॥ <br>
अष्टावक्राचें गेलें वक्रपण ॥ समंगानदी हे तेथपासून ॥ <br>
सकुटुंब करीं स्नान ॥ धर्मराजा येथें आतां ॥ २२२ ॥ <br>
मग बंधूंसहित युधिष्ठिर ॥ स्नान करी तेथ सत्वर ॥ <br>
कृष्णाभगिनी कृष्णा पवित्र ॥ स्नान करी यथाविधि ॥ २२३ ॥ <br>
तीर्थविधि सारून ॥ पुढें चालिले पृथानंदन ॥ <br>
हें अष्टावक्रोपाख्यान ॥ लोमशानें कथियेलें ॥ २२४ ॥ <br>
ब्रह्मानंदा गुणगंभीरा ॥ श्रीधरवरदा रुक्मिणीवरा ॥ <br>
श्रीमद्‌भीमातटविहारा ॥ आनंदनेत्रा अभंगा ॥ २२५ ॥ <br>
सुरस पांडवप्रताप ग्रंथ ॥ वनपर्व व्यासभारत ॥ <br>
त्यांतील सारांश यथार्थ ॥ सव्विसाव्यांत कथियेला ॥ २२६ ॥ <br>
स्वस्ति श्रीपांडवप्रताप ग्रंथ ॥ वनपर्वटीका श्रीधरकृत ॥ <br>
अष्टावक्राख्यान समस्त ॥ लोमश सांगे धर्मासी ॥ २२७ ॥ <br>
इति श्रीधरकृतपांडवप्रतापे वनपर्वणि षड्‌विंशोऽध्यायः ॥ २६ ॥  <br>
अध्याय सव्विसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
