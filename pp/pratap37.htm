<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap36.htm">मागचा अध्याय</a>
</div>
<div class="nex">
<a href="pratap38.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सदतिसावा </p><br>
<p class="hdr3">विदुराचा उपदेश  </p><br>

<p class="ovi">
श्रीगणेशाय नम: ॥ <br>
प्रज्ञाचक्षु राजेश्वर ॥ विदुर त्यास सांगे नीतिविचार ॥ <br>
ऐकतां साधक ज्ञानी समग्र ॥ सुख अपार पावती ॥ १ ॥ <br>
विदुर म्हणे कुरुनृपति ॥ शास्त्रज्ञ त्यासी चतुर म्हणती ॥ <br>
जो सावधान प्रपंचपरमार्थी ॥ न सोडी नीति श्रेष्ठांची ॥ २ ॥ <br>
इंद्रियासहित मन ॥ जिंकून केलें आपणाधीन ॥ <br>
दुरुत्तरीं गांजितां दुर्जन ॥ अंतःकरण दुखवेना ॥ ३ ॥ <br>
प्रारब्धभोगें ऐश्वर्य भोगित ॥ परी सर्वभोगीं अति विरक्त ॥ <br>
क्षमेचा केवळ मलयपर्वत ॥ शांत दांत सर्वदाही ॥ ४ ॥ <br>
दयेचा तों भांडार केवल ॥ निर्भय निःशंक निर्मल ॥ <br>
त्याचें दातृत्व देखोनि विकल ॥ अमरतरु होय पैं ॥ ५ ॥ <br>
या चिन्हे जो मंडित ॥ तोच म्हणावा राया पंडित ॥ <br>
सर्व जाणोनि नेणीव घेत ॥ देखे भगवंत सर्वभूतीं ॥ ६ ॥ <br>
परिस राया सावधान ॥ मृत्युलोका जो आला स्वर्गाहून ॥ <br>
कर्मभूमीस पावला जनन ॥ ऐक लक्षणें तयाचीं ॥ ७ ॥ <br>
सात्विकज्ञानीं अत्यंत निर्भर ॥ सुधारसाहून वाचा मधुर ॥ <br>
जो वैष्णवी दीक्षा मनोहर ॥ कायावाचामनें धरी ॥ ८ ॥ <br>
आवडती पंचप्राणांहून ॥ जीवेंभावे ज्यास ब्राह्मण ॥ <br>
माता पिता गुरू देव जाण ॥ यांचें भजन करी सदा ॥ ९ ॥ <br>
पारधियें वनीं धरिलें पाडस ॥ तें जननी चिंती रात्रंदिवस ॥ <br>
तैसें जयाचें मानस ॥ गुरुमाउलीस आठवी ॥ १० ॥ <br>
तृषा लागली महावनीं ॥ उष्णकाळीं धुंडी पाणी ॥ <br>
तैशी आवडी संतभजनीं ॥ दिवसरजनीं जयाची ॥ ११ ॥ <br>
एक नरकींहून आला संसारा ॥ त्याचीं चिन्हे ऐक राजेश्वरा ॥ <br>
परम कृपण कद्रुच खरा ॥ कवडी वेंचितां प्राण देत ॥ १२ ॥ <br>
देवद्विजगुरूनिंदा ॥ तों दुष्टात्मा करी सदा ॥ <br>
सांडून वेदमर्यादा ॥ वर्ते भलतेंचि दुष्ट तों ॥ १३ ॥ <br>
सदाकाळ त्याचें मन ॥ जेथें तेथें इच्छीत धन ॥ <br>
आपुला धर्म दानानुष्ठान ॥ सांगे सत्कारून सर्वदा ॥ १४ ॥ <br>
घातलें विद्येचे दुकान ॥ वरिवरी दाखवी आचार पूर्ण ॥ <br>
धनवंत दृष्टी देखोन ॥ भाटचि होय तयाचा ॥ १५ ॥ <br>
जैसा वर्मी रुपे बाण ॥ तैसा सहज बोले तीक्ष्ण ॥ <br>
हिंसा करावया मन ॥ अति उल्हास पावत ॥ १६ ॥ <br>
आपुली स्तुति करितां कोणी ॥ मग डोले आनंदेकरूनी ॥ <br>
कोणी निंदितां तेच क्षणीं ॥ न्याय सुकोनि फुलाऐसा ॥ १७ ॥ <br>
सज्जनांची निंदा ऐके ॥ प्रत्युत्तर देत परम सुखें ॥ <br>
यास साधु म्हणती मूर्खें ॥ आम्ही न म्हणों कदाही ॥ १८ ॥ <br>
वरिवरी सुंदर वृंदावन ॥ जों जों पिके तों तों कडू पूर्ण ॥ <br>
तैसा वृद्ध वयेंकरून ॥ कुबुद्धि जाण विशेष ॥ १९ ॥ <br>
गुरूचें नाम सांगतां ॥ लाज वाटे ज्याचिया चित्ता ॥ <br>
लाजे भगवंताचें नाम घेतां ॥ तरी अन्यवीर्ये उपजला तों ॥ २० ॥ <br>
गुरुलोपकाचें  देखतां वदन ॥ तत्काल करावें सचैल स्नान ॥ <br>
अनामिकाहून विशेष जाण ॥ विटाळ त्याचा मानावा ॥ २१ ॥ <br>
कीं गंगेत स्नान करूनियां ॥ जाय मळमूत्र शोधावया ॥ <br>
तैसा आचार दाखवूनियां ॥ असत्य कर्मी रत होय ॥ २२ ॥ <br>
पाकशाळेंत रिघे श्वान ॥ सर्व पात्रांत घाली वदन ॥ <br>
तैशी त्याची बुद्धि संपूर्ण ॥ स्पर्शावया धांवतसे ॥ २३ ॥ <br>
तीर्थें क्षेत्रें देव संत ॥ म्हणे सर्वही असंमत ॥ <br>
यांसी भजोनियां व्यर्थ ॥ धन कांहो नासावें ॥ २४ ॥ <br>
मातला जैसा बस्त ॥ तों भलत्यासी थडक देत ॥ <br>
तैसा वादविवादीं उदित ॥ धुधुःकारे सर्प जैसा ॥ २५ ॥ <br>
वादीं जरी केला निरुत्तर ॥ तरी मग कोपे अनिवार ॥ <br>
वर्मे बोलून अपवित्र ॥ करी छळण तयाचें ॥ २६ ॥ <br>
शंख करावयाची हौस फार ॥ त्यांत पातला फाल्गुन सत्वर ॥ <br>
आधींच अपवित्र जार ॥ तों स्त्रीराज्यीं प्रवेशला ॥ २७ ॥ <br>
आधीच मद्यपी उन्मत्त ॥ त्याहीवरी शिंदीवन देखत ॥ <br>
कीं तस्करासी नृपनाथ ॥ अभय देत चोरावया ॥ २८ ॥ <br>
मर्कटासी मद्य पाजिलें ॥ त्याहीवरी वृश्चिकें दशिलें ॥ <br>
त्यांतही भूत संचरलें ॥ मग अन्यथां जेविं तें वर्ते ॥ २९ ॥ <br>
तैसा अकर्मी आधींच बहुत ॥ त्यावरी भ्रष्ट शास्त्रें विलोकित ॥ <br>
नाना मतें नसते ग्रंथ ॥ मग तें दावीत वचन लोकां ॥ ३० ॥ <br>
नसतें जोडी व्यसन ॥ न मिळे तरी वेंची प्राण ॥ <br>
स्त्री आणि धन ॥ करी उपासना दोहींची ॥ ३१ ॥ <br>
चाले उताणा चवड्यावरी ॥ भावी भाग्य आपुल्या घरीं ॥ <br>
वाचस्पति न पावे सरी ॥ बोलकेपणा माझिया ॥ ३२ ॥ <br>
दुसर्‍याची सद्विद्या देखोनी ॥ अंतरीं मानी परम हानी ॥ <br>
कोकिळेचा स्वर ऐकोनी ॥ काक जैसा संतापे ॥ ३३ ॥ <br>
दीपापोटीं निपजावें रत्‍न ॥ तेथें काजळ जाहलें कुलक्षण ॥ <br>
तैसा पवित्रकुळीं उपजोन ॥ डाग लाविला वंशातें ॥ ३४ ॥ <br>
उभा केला पाषाण ॥ तो कदा न लवेचि जाण ॥ <br>
तैसा देखतां देव ब्राह्मण ॥ कदा नमन करीना ॥ ३५ ॥ <br>
कुंभीपाकाहून अधिक ॥ जन्मकाळींचें महादुःख ॥ <br>
मरणकाळी निःशंक ॥ सहस्त्र वृश्चिकवेदना ॥ ३६ ॥ <br>
ऐशीं दुःखें विशेष देख ॥ आठवीना तों महामूर्ख ॥ <br>
त्यासी वाटे बहुतेक ॥ चिरंजीव मी आहें ॥ ३७ ॥ <br>
सुषुप्तींत बुडे जो नर ॥ तो नेणे नागविती तस्कर ॥ <br>
तैसा देह क्षणभंगुर ॥ नेणती पामर दोघेही ॥ ३८ ॥ <br>
जैसा न लागतां एक क्षण ॥ चपला पळे रूप दावून ॥ <br>
तैसेंच तें तारुण्य ॥ मावळोन जाय पैं ॥ ३९ ॥ <br>
गंगेचा ओहटतां पूर ॥ मागें दरडी उरे अपार ॥ <br>
तैसें वृद्धत्व साचार ॥ जवळी आलें न फळे त्या ॥ ४० ॥ <br>
मर्कट नाचवी बाजेगार ॥ तैसे स्त्रीपुढें दावी विकार ॥ <br>
माता पिता वंचून समग्र ॥ द्रव्य वेची स्त्रियेसी ॥ ४१ ॥ <br>
ऐक राया सावधान ॥ त्या अपवित्राचें कुलक्षण ॥ <br>
हें सज्जनीं करूनि श्रवण ॥ असत्य गुण त्यागावे ॥ ४२ ॥ <br>
देवधर्मांचा द्रव्यार्थ ॥ सदा वेची तों अनृत ॥ <br>
सद्‌गुरूसी सदा चाळवित ॥ मिथ्या बोल बोलूनी ॥ ४३ ॥ <br>
अल्पही नसे वेदांचे ज्ञान ॥ परि उताणा चाले गर्वे करून ॥ <br>
मी आहें अत्यंत प्रवीण ॥ आपुले ठायीं भावी तों ॥ ४४ ॥ <br>
गारुडियास विद्या किंचित ॥ परि सर्वांगीं ब्रिदें बहुत ॥ <br>
विष थोडे परि ऊर्ध्व वाहत ॥ वृश्चिक कंटक जैसा कां ॥ ४५ ॥ <br>
आपण विधिविधान नेणे ॥ भल्यास न पुसे अभिमानें ॥ <br>
मनास आलें तैसेंच करणें ॥ याग तप जप जें कां ॥ ४६ ॥ <br>
कोरफड जों जों वाढत ॥ तों तों कडवटपण चढत ॥ <br>
तैसा जों जों जाणता होत ॥ करी उन्मत्त क्रिया पैं ॥ ४७ ॥ <br>
साधूचे पाहे दोषगुण ॥ जरी तों निर्दोष असला पूर्ण ॥ <br>
तरी त्यावरी असदारोपण ॥ बळेंच करी दुरात्मा ॥ ४८ ॥ <br>
ऐकोनियां हरिकीर्तन ॥ बोटें घालून बुजवी कान ॥ <br>
म्हणे याचें न पाहावें वदन ॥ ऐसा दुर्जन अपवित्र तो ॥ ४९ ॥ <br>
ब्रह्मचारी यतीश्वर ॥ तापसी विरक्त उदास थोर ॥ <br>
यांस देखोन म्हणे साचार ॥ हे दंडिले पूर्वदोषें ॥ ५० ॥ <br>
सोडून पुत्र दारा धन ॥ उगेच हिंडती रानोरान ॥ <br>
भरलिया ठायावरून ॥ यांस उठविलें ईश्वरे ॥ ५१ ॥ <br>
दानवपुरोहितें निर्मिलीं शास्त्रें ॥ जीं अभिचारिकें अति अपवित्रें ॥ <br>
तेथींचीं वचनें सर्वत्रें ॥ दावी लोकांस काढून ॥ ५२ ॥ <br>
भोंवते मिळवून अज्ञान जन ॥ त्यांस दाखवी योग्यपण ॥ <br>
आपल्या सौंदर्यास मदन ॥ उणा भावी निर्धारे ॥ ५३ ॥ <br>
विबुधाचार्याहून ॥ दावी व्युत्पत्तीचें थोरपण ॥ <br>
आपुल्या पुरुषार्थाशी सहस्रनयन ॥ उणा म्हणोनि बोलत ॥ ५४ ॥ <br>
श्वान जैसें पिसाळले ॥ किंवा डुकर वनीं माजलें ॥ <br>
किंवा हत्तेरूं आधळें ॥ सव्यापसव्य धांवत ॥ ५५ ॥ <br>
बिडालकाचे गेले नयन ॥ परि मूषकाची सांचळ ऐकोन ॥ <br>
तळमळी धरावया मन ॥ वैराग्य पूर्ण तेविं त्याचें ॥ ५६ ॥ <br>
जैसें अंधारीं दिवाभीत ॥ डोळसपणे मिरवत ॥ <br>
कीं स्फटिकाचें माणिक सत्य ॥ रंग देऊन पैं केलें ॥ ५७ ॥ <br>
तैसें त्याचें थोरपण ॥ दृष्टीस नाणी त्रिभुवन ॥ <br>
विलोकितां कमलासन ॥ कुलालपण त्यास स्थापी ॥ ५८ ॥ <br>
ब्रह्मा निजकन्या अभिलाषी ॥ विष्णु भुलला वृंदेसी ॥ <br>
लिंगपतन शंकरासी ॥ त्यांस देव न म्हणों आम्ही ॥ ५९ ॥ <br>
सहस्त्र भगांकित इंद्र ॥ गुरुदारागमनी चंद्र ॥ <br>
तमांतक अत्यंत तीव्र ॥ ऋषी समग्र क्रोधी बहु ॥ ६० ॥ <br>
व्यासादिक महर्षी ॥ दूषण अत्यंत ठेवी त्यांसी ॥ <br>
एवं सर्वांसी उपहासी ॥ पापराशि चांडाळ ॥ ६१ ॥ <br>
त्रैलोक्यींचा मद मत्सर ॥ सर्वही करून एकत्र ॥ <br>
धृतराष्ट्र तुझा पुत्र ॥ दुर्योधन घडिलासे ॥ ६२ ॥ <br>
आपादमस्तकपर्यंत ॥ दुर्जनमय समस्त ॥ <br>
त्याची करणी जिकडे जात ॥ तिकडे अनर्थ धांवती ॥ ६३ ॥ <br>
जीवंतचि पांचजण ॥ मेले ते राया ऐक कोण ॥ <br>
दरिद्री व्याधीनें घेतला कवळून ॥ मूर्ख जाण अविवेकी ॥ ६४ ॥ <br>
प्रवासी नित्यसेवक जाण ॥ हे जीवंतचि पावले मरण ॥ <br>
यांहीपेक्षां तों दुर्जन ॥ अपवित्र जाणावा ॥ ६५ ॥ <br>
पडिला आहे काळ कोण ॥ मज मित्र तरी किती जाण ॥ <br>
कोण देश काय वर्तमान ॥ नेणे तों मूर्ख जाणावा ॥ ६६ ॥ <br>
अपार असोन गांठीं धन ॥ जो मूर्ख न करी धर्म दान ॥ <br>
त्याचिया गळां पाषाण बांधोन ॥ समुद्रांत बुडवावा ॥ ६७ ॥ <br>
दरिद्री न करी जपानुष्ठान ॥ अथवा न करी तीर्थाटन ॥ <br>
त्याचिया गळ्यांत पाषाण बांधोन ॥ समुद्रांत बुडवावा ॥ ६८ ॥ <br>
ज्याचें मन नसे धर्मास ॥ तों अतिमलिन अविश्वस्त ॥ <br>
त्याचा कोंडे श्वासोच्छास ॥ अधर्मी रत परम जो ॥ ६९ ॥ <br>
अपात्रीं करितां दान ॥ त्यास दरिद्र न सोडी कदा जाण ॥ <br>
दरिद्रें करी पापाचरण ॥ नरक दारुण भोगी पुढें ॥ ७० ॥ <br>
आणीकही उपजे दरिद्री होऊन ॥ मागुती करी पापाचरण ॥ <br>
राया सत्पात्रीं देतां दान ॥ ऐक होय कैसें तें ॥ ७१ ॥ <br>
सत्पात्रीं दान कृष्णार्पण ॥ जैसें वटबीज वर्धमान ॥ <br>
मग लक्ष्मी अचल येऊन ॥ राहे गृहीं त्याचिया ॥ ७२ ॥ <br>
पुण्य वाढे जों जों विशेष ॥ सहज यश पावे निर्दोष ॥ <br>
षड्‌वैरी अष्टपाश ॥ यांहून वेगळा तों जाहला ॥ ७३ ॥ <br>
थोर हेंच जाण साधन ॥ परललना परधन ॥ <br>
येथें ज्याचें उदास मन ॥ तोचि धन्य शास्त्र म्हणे ॥ ७४ ॥ <br>
आपणाहून हीन पुरुष ॥ त्याशीं न बोलावें निःशेष ॥ <br>
संतांशीं मैत्री विशेष ॥ दिवसेंदिवस वाढवावी ॥ ७५ ॥ <br>
विद्यावंत ज्ञानी पंडित ॥ ते संग्रहावे देऊन धन अमित ॥ <br>
गृहच्छिद्र आयुष्य वित्त ॥ सहसा बाहेर न सांगावें ॥ ७६ ॥ <br>
मंत्र औषध मैथुन ॥ दान मान अपमान ॥ <br>
सुकृत आणि तीर्थाटन ॥ कदाकाळें न बोलावें ॥ ७७ ॥ <br>
जाणीव न धरावी कदा ॥ कोणाचीही न करावी निंदा ॥ <br>
नुल्लंघावी वेदमर्यादा ॥ निष्ठुर वाक्य न बोलावें ॥ ७८ ॥ <br>
आपण न करावें पापाचरण ॥ दुसर्‍याचे दोष टाकावे आच्छादून ॥ <br>
हें सज्जनांचें लक्षण ॥ बहु भाषण कासया ॥ ७९ ॥ <br>
अपत्यहीन जे भगिनी ॥ ते मातेऐशी पाळावी सदनीं ॥ <br>
माता पिता गुरु वृद्धपणीं ॥ बहुतचि सांभाळिजे ॥ ८० ॥ <br>
गुह्म गोष्टी वर्मवाणी ॥ न घालावी स्त्रियेचे कर्णी ॥ <br>
लेखन पठन शास्त्राध्ययनीं ॥ आळस कदा न कीजे ॥ ८१ ॥ <br>
सत्कर्म दानाध्ययन ॥ येथें आळस न करावा एकक्षण ॥ <br>
स्त्रीभोग निद्रा बहु भोजन ॥ येथें उदास असावें ॥ ८२ ॥ <br>
गोरक्षक ग्रामकामकरी ॥ कृषिरक्षकास निद्रा भारी ॥ <br>
असावधान भांडारी ॥ तरी अनर्थ होय तेथ ॥ ८३ ॥ <br>
भार्या दुष्ट शठ मित्र ॥ अज्ञान गुरु पुत्र निष्टुर ॥ <br>
प्रधान कुबुद्धि राव अविचार ॥ व्यर्थ भूभार कासया ॥ ८४ ॥ <br>
सुहृदांशीं निष्ठुर देख ॥ जाणावा तों आत्मघातक ॥ <br>
श्वशुरगुहीं राहे तों शतमूर्ख ॥ आपुला पुरूषार्थ वर्णी मुखें ॥ ८५ ॥ <br>
विष भक्षून प्रचीत पहावया ॥ उरेल कोण सांग राया ॥ <br>
आत्महत्या केली शस्त्र खोंचोनियां ॥ त्याचें प्रायश्चित कोणीं घ्यावें ॥ ८६ ॥ <br>
वारितां सर्पावरी निजला ॥ तों जागा पुन: कोणीं देखिला ॥ <br>
ब्राह्मणद्वेषें परत्र गेला ॥ देखिला नाहीं कोठेही ॥ ८७ ॥ <br>
मातृपितृद्वेषी जो सदा ॥ तों कधीं पावला भगवत्पदा ॥ <br>
मद्यपानी पाळी वेदमर्यादा ॥ कालत्रयी न घडेचि ॥ ८८ ॥ <br>
मैत्री इच्छिजे जरी विपुल ॥ तरी वाग्वाद न करावा समूळ ॥ <br>
अर्थसंबंध करितां केवळ ॥ कलह होय मित्रत्वीं ॥ ८९ ॥ <br>
मित्र समीप नसतां जाण ॥ त्याचे स्त्रियेशीं एकांतीं भाषण ॥ <br>
हे त्यागितां तीन्ही गुण ॥ मित्रत्व चाले बहुकाळ ॥ ९० ॥ <br>
भलते गोष्टीं आतुर ॥ दीर्घरोगी वादक थोर ॥ <br>
पाखंडपक्ष वाढवी अपार ॥ संग त्याचा न धरावा ॥ ९१ ॥ <br>
वेदपरायण शास्त्रीं ज्ञान ॥ बहुश्रुतेंचि समाधान ॥ <br>
धन ज्यास तृणासमान ॥ संग त्याचा धरावा ॥ ९२ ॥ <br>
सुंदर सधन परनारी ॥ एकांत पाहोन प्रार्थना करी ॥ <br>
कामविकार न उठे अणुभरी ॥ तरी तो ईश्वर म्हणावा ॥ ९३ ॥ <br>
द्रव्याचा घट निर्जनीं ॥ अवचित देखिला नयनीं ॥ <br>
आस्था न धरी जाय ओसंडूनी ॥ तरी तो ईश्वर म्हणावा ॥ ९४ ॥ <br>
निंदक सोडिती वाग्बाण ॥ पुढें केलें क्षमाओढण ॥ <br>
खेद कदा न उठे मनांतून ॥ तरी ईश्वर मानावा ॥ ९५ ॥ <br>
आपण आचरे सत्‍कर्मराहटी ॥ दुसर्‍याचे गुण दोष नाणी दृष्टीं ॥ <br>
आत्मरूप पाहे सर्व सृष्टीं ॥ तरी तो ईश्वर म्हणावा ॥ ९६ ॥ <br>
आपुलें महत्कार्य सोडून ॥ परोपकारीं घाली मन. ॥ <br>
परपीडा नावडे चित्तांतून ॥ तरी तों ईश्वर म्हणावा ॥ ९७ ॥ <br>
गुरुद्वेष करी जो चांडाळ ॥ त्याची विद्या तत्काळ निष्फल ॥ <br>
तों अपयश पावे कुटिल ॥ विजय न होय कोठेंही ॥ ९८ ॥ <br>
मातृद्वेष करी त्रिशुद्धी ॥ भार्या असती भरे व्याधी ॥ <br>
पितृद्वेषें कुबुद्धी ॥ पिशाच होऊन हिंडे तों ॥ ९९ ॥ <br>
बंधुद्वेष करितां साचार ॥ होय धनाचा संहार ॥ <br>
भार्या प्रतिव्रता निर्धार ॥ अर्धांग जाय तिच्या द्वेषें ॥ १०० ॥ <br>
सुमनसुवास घेत भ्रमरा ॥ परी त्यास धका न लावी अणुमात्र ॥ <br>
तैसा प्रजा पाळी जो नृपवर ॥ न्याये धन घेऊनियां ॥ १०१ ॥ <br>
घ्यावें वृक्षाचे सुमन ॥ परी वृक्ष न उपडावा मुळींहून ॥ <br>
नख आगळें काढावें छेदून ॥ परी तें बोट रक्षावें ॥ १०२ ॥ <br>
केश क्षणोक्षणीं वाढती बहुवस ॥ म्हणोन काय छेदावें शीर्ष ॥ <br>
क्षुधा लागते बहुवस ॥ म्हणून पोट न फाडावें ॥ १०३ ॥ <br>
तैसें विहिताविहित जाणोन ॥ करावें प्रजेचें पालन ॥ <br>
गोत्रजांशीं विरोध जाण ॥ प्राणांतींही न करावा ॥ १०४ ॥ <br>
जाणे सारासार नीती ॥ वृद्ध म्हणावें त्याजप्रती ॥ <br>
स्वर्ग तोचि सत्संगती ॥ सच्छास्त्रश्रवण सर्वदा ॥ १०५ ॥ <br>
दुर्जनसंग तोचि नरक जाण ॥ प्रतिपाळावें गुरुवचन ॥ <br>
करावें वृद्धांचे सेवन ॥ अकार्य पूर्ण त्यागावें ॥ १०६ ॥ <br>
तत्त्ववेत्ता दयाळु उदास जाण ॥ तोच गुरु आधीं जावें शरण ॥ <br>
गुरुवचनीं अवज्ञा पूर्ण ॥ विष दारुण मारक तें ॥ १०७ ॥ <br>
दिवसा ऐसें वर्तावें पाहें ॥ जेणें रात्र सुखरूप जाये ॥ <br>
संसारीं ऐसें वर्तावें स्वयें ॥ जेणें इह परत्र सुखरूप ॥ १०८ ॥ <br>
कार्य त्वरित हेंच करणे ॥ जन्ममरणांचें मूळ छेदणें ॥ <br>
क्रियेसमवेत ज्ञान बोलणें ॥ मोक्षतरूचें बीज हेंची ॥ १०९ ॥ <br>
धर्म तोच शुद्ध पंथ ॥ मन शुद्ध तों शुचिष्मंत ॥ <br>
विवेकी तोचि पंडित ॥ सर्वभूतीं समदर्शन ॥ ११० ॥ <br>
पुत्रस्नेह जाण निश्चित ॥ मदिरा न घेतां भुलवित ॥ <br>
तस्कर ते पंचविषय सत्य ॥ एके क्षणांत नागविती ॥ १११ ॥ <br>
ज्याची तृष्णा निमाली ॥ तेणें समूळ उपडिली भववल्ली ॥ <br>
विषयीं सदा वृत्ति वेधली ॥ अंतर्बाह्य अंध तों ॥ ११२ ॥ <br>
सुटती ललनांचे नयनशर ॥ व्यथित न होय तों मुख्य शूर ॥ <br>
प्राणिमात्र सर्व मित्र ॥ तोच थोर शास्त्र म्हणे ॥ ११३ ॥ <br>
स्त्रीचरित्रें खंडिला नच जाय ॥ तोच चतुर हा निश्चय ॥ <br>
सदा हळहळ ज्यासी होय ॥ दरिद्री पाहें तोच एक ॥ ११४ ॥ <br>
तृणापरीस नीचपणा ॥ परयाञ्चा जयालागून ॥ <br>
विचाररहित न करी कारण ॥ जागा जाण तोच सदा ॥ ११५ ॥ <br>
ऐसा नीतीचा मेघडंबरा ॥ वर्षला महाराज विदुर ॥ <br>
आनंदोनि धृतराष्ट्र ॥ बोलता जाहला तेधवां ॥ ११६ ॥ <br>
म्हणे विदुरा पूर्ण ज्ञान ॥ तें मज सांग करीन श्रवण ॥ <br>
यावरी तों सज्ञान ॥ बोलिला काय तें ऐका ॥ ११७ ॥ <br>
म्हणे येथें सनत्सुजात ॥ येईल आतां ब्रह्मसुत ॥ <br>
तों ज्ञान उपदेशील अवधुत ॥ श्रवण करीं राया तें ॥ ११८ ॥ <br>
धृतराष्ट्र म्हणे तूं सांग सत्वर ॥ येरू म्हणे मज नाहीं अधिकार ॥ <br>
सर्व वर्गास गुरु विप्र ॥ ज्ञान अन्यां सांगती ॥ ११९ ॥ <br>
वर्णानां ब्राह्मणो गुरु: ॥ हा मुख्य शास्त्रविचारु ॥ <br>
येथें आग्रह करिती जे साचारु ॥ पाखंडी ते शतमूर्ख ॥ १२० ॥ <br>
आचारहीन मलिन जरी ॥ परि गायत्रीमंत्राचा अधिकारी ॥ <br>
मुखा पासून जन्मले निर्धारीं ॥ आदिपुरुषाचे विप्र हे ॥ १२१ ॥ <br>
ब्राह्मणांचें उत्तमाचरण ॥ गायत्रीमंत्र वेदाध्ययन ॥ <br>
तें जरी करिती इतर वर्ण ॥ तरी दारुण नरक भोगिती ॥ १२२ ॥ <br>
खरचमीं भरलें गोक्षीर ॥ तें प्राशन न करिती जैसें पवित्र ॥ <br>
तैसें इतरां मुखींचे वेदशास्त्र ॥ श्रवण सहसा न करावें ॥ १२३ ॥ <br>
ऐसें बोलतां विदुर ॥ तों निशा जाहली दोन प्रहर ॥ <br>
घावरी श्रीकृष्णकृपापात्र ॥ सनत्सुजात चिंतित ॥ १२४ ॥ <br>
सूर्य उतरे आकाशाहूनी ॥ तेविं सनत्सुजात उभा ठाकला येऊनी ॥ <br>
विदुर धृतराष्ट्र उठोनी ॥ पाय वंदिती सप्रेम ॥ १२५ ॥ <br>
षोडशोपचारे पूजून ॥ तोषविलें सनत्सुजाताचें मन ॥ <br>
यावरी करिता जाहला प्रश्न ॥ सावधान ऐका तें ॥ १२६ ॥ <br>
म्हणे महाराज तूं ईश्वर ॥ तरी बोलें सच्छास्त्र ॥ <br>
आणि मृ्त्यु हा परम घोर ॥ याचें स्वरूप कैसें असे ॥ १२७ ॥ <br>
मृत्युचे भय कोणास नाहीं ॥ तें सुजाणा आतां सांग सर्वही ॥ <br>
यावरी सनत्सुजात ते समयीं ॥ अगाध ज्ञान वर्षला ॥ १२८ ॥ <br>
प्रमाद जो कां अनर्थ ॥ भ्रमेंकरून भुलोन जात ॥ <br>
तेथेंच जाण असे मृत्य ॥ पूर्ण गुह्यार्थ राजेंद्रा ॥ १२९ ॥ <br>
मृत्युरहित स्वर्गीं शूर ॥ अप्रमाद करिती साचार ॥ <br>
म्हणोनि जाहले निर्जर ॥ सत्कर्म धर्म आचरोनी ॥ १३० ॥ <br>
यांसही आगी चढतां भ्रम ॥ पावती कल्पांतीं विराम ॥ <br>
सदा सावधान निःसीम ॥ जन्ममरणातीत ते ॥ १३१ ॥ <br>
जैसें एकचि उदक ॥ विषांत जाऊनि होय मारक ॥ <br>
अमृतामाजी तारक ॥ तेंच सहज जाहलें पैं ॥ १३२ ॥ <br>
ज्या ज्या रंगांत नीर जाय ॥ तदनुसार स्वरूप होय ॥ <br>
तैशी वस्तु सर्वांत समाय ॥ परी अनन्य होय कर्तृत्वें ॥ १३३ ॥ <br>
दैत्य मद्यप्राशक समस्त ॥ भ्रमेंकरून पावती मृत्य ॥ <br>
भ्रमरहित तेंच अमृत ॥ घेऊन तृप्त सर्वदा ॥ १३४ ॥ <br>
अंतर्बाह्य जो भ्रमला ॥ त्यास मृत्यूनें सर्वदा गिळिला ॥ <br>
ब्रह्मांडगोळ सगळा ॥ भ्रमें भरला ओतप्रोत ॥ १३५ ॥ <br>
जन वन सर्व आप्त ॥ भ्रमरूपचि सर्व दिसत ॥ <br>
म्हणे ईश्वर कैंचा येथ ॥ भ्रमभूत सर्वही ॥ १३६ ॥ <br>
पिंड ब्रह्मांड भ्रमभूत ॥ वेदशास्त्र भ्रमरूप भासत ॥ <br>
त्यास मृत्यूनें ग्रासिला यथार्थ ॥ न सुटे सत्य कल्पांतीं ॥ १३७ ॥ <br>
गेला विषयध्यानें भुलूनियां ॥ सत्य मानी गृह सुत जाया ॥ <br>
कैंचा ईश्वर मिथ्या माया ॥ भजोनियां व्यर्थचि ॥ १३८ ॥ <br>
ऐसे सर्वदा जे भ्रमरूप ॥ ते फेरे घेती कोटिकल्प ॥ <br>
अंधतम नरक पापरूप ॥ भोगिती गणित नव्हे तें ॥ १३९ ॥ <br>
किती वेळां तरी मरावे ॥ अहा कितीदां उपजावें ॥ <br>
चौर्‍यायशीं लक्ष योनी फिरावे ॥ किती भोगावें दुःख तें ॥ १४० ॥ <br>
ऐसे जे गा नृपनाथा ॥ त्यांस मृत्यूने गांजिलें पाहतां ॥ <br>
आतां मृत्युवेगळे तत्त्वतां ॥ त्यांची कथा ऐक पां ॥ १४१ ॥ <br>
भक्तिज्ञानवैराग्यबळें ॥ सत्समागमें सदा बोधले ॥ <br>
सच्छास्त्रें श्रवण भेदले ॥ जिहीं जिकिले षड्‌वैरी ॥ १४२ ॥ <br>
जे गुरुकृपाजीवनींचे मीन ॥ तळपती स्वानंदसुखेंकरून ॥ <br>
जन्ममरणांचें बीज भाजून ॥ सनातन अक्षय ते ॥ १४३ ॥ <br>
जे जीवतत्त्व मारून जाहले ॥ ते मृत्युसहि वाटून प्याले ॥ <br>
जन्ममरणांचीं मुळें ॥ जाळिलीं त्यांहीं समस्त ॥ १४४ ॥ <br>
ते मृत्युरहित अक्षय पूर्ण ॥ ऐक तयांचें सांगतों चिन्ह ॥ <br>
जी चिन्हे ऐकतां जन्ममरण- ॥ रहित होती साधक ॥ १४५ ॥ <br>
आपुलें सुकृत जो पाही ॥ स्वमुखें न बोले कालत्रयीं ॥ <br>
आपुले विद्येची नवाई ॥ लोकामाजी दावीना ॥ १४६ ॥ <br>
न करी दांभिक भजन ॥ न बोले कोणाचें निंदा स्तवन ॥ <br>
चराचर जीव संपूर्ण ॥ आत्मरूप पाहे पैं ॥ १४७ ॥ <br>
जेणें हृदय होय शीतळ ॥ तैसा शब्द बोले कोमळ ॥ <br>
अहिंसा दया निर्मळ ॥ हृदयकोशीं विराजती ॥ १४८ ॥ <br>
कोणी लोक स्तवन करितां ॥ म्हणे मज गर्व चढेल आतां ॥ <br>
यालागीं गजबज चित्ता ॥ वाटे तयाचे ते काळीं ॥ १४९ ॥ <br>
अंतर्बाह्म निर्मळ ॥ जैसें केवळ गंगाजळ ॥ <br>
चंद्राहून शीतळ ॥ मानस तयाचें जाणावें ॥ १५० ॥ <br>
गगनाहून मृदु पूर्ण ॥ त्या पुरूषाचें अंतःकरण ॥ <br>
निजबोधें संपूर्ण ॥ बुद्धि त्याची बोधली ॥ १५१ ॥ <br>
स्नेहदृष्टींकरून सबळ ॥ कूर्मिणी पाहे जैसें बाळ ॥ <br>
तैसें हें विश्व सकळ ॥ विलोकित कृपेनें ॥ १५२ ॥ <br>
सकर्दम सरोवर देखोन ॥ मराळ जाय ओसंडून ॥ <br>
तैशी असत्‍कर्में सोडून ॥ उत्तम पंथें जाय तों ॥ १५३ ॥ <br>
दग्धवनीं शुष्ककांतारीं ॥ कोकिळा न बैसे क्षणभरी ॥ <br>
तैसे हे जीव दुराचारी ॥ संगति न धरीं तयांची ॥ १५४ ॥ <br>
विश्व हें आहे किंवा नाहीं ॥ हें स्मरणच नसे पाहीं ॥ <br>
आपणाशीं तों विदेही ॥ खेळ खेळे एकत्वें ॥ १५५ ॥ <br>
जैसे चंदनाचे संगतीं ॥ इतर वृक्ष सुवासिक होती ॥ <br>
तैशी त्याची पाहता रीती ॥ बहुत तरती मुमुक्षू ॥ १५६ ॥ <br>
अनुभवकमळीं मकरंद ॥ सेवणार होती मुक्तमिलिंद ॥ <br>
कीं तों आनंदवनींचा प्रसिद्ध ॥ मृगेंद्रचि वसतसे ॥ १५७ ॥ <br>
तों वैराग्यकैलासीचा शिव ॥ स्वानंदवैकुठींचा माधव ॥ <br>
तों सत्यपदींचा कमलोद्भव ॥ अवतरला स्वलीलें ॥ १५८ ॥ <br>
कीं सद्‌विवेक अमरपुर ॥ तेथींचा राहणार सहस्रनेत्र ॥ <br>
कीं दयाऽऽकाशींचा सहस्रकर ॥ प्रकाशक सर्वांसी ॥ १५९ ॥ <br>
दृश्यसमुद्राचें आचमन ॥ करितां तों अगस्त्य संपूर्ण ॥ <br>
कीं सारासारविचारप्रवीण ॥ सत्यवतीकुमार तों ॥ १६० ॥ <br>
किती वर्णावे त्याचे गुण ॥ वर्णितां भागला सहस्रवदन ॥ <br>
विश्वात्मा तों जगज्जीवन ॥ त्याचा प्राण झाला तों ॥ १६१ ॥ <br>
तों मुखीं घालितां ग्रास ॥ तेणें तृप्त होय यज्ञपुरुष ॥ <br>
त्याचे उदकपानें सावकाश ॥ रसनायक आनंदे ॥ १६२ ॥ <br>
तों हिंडे निर्विकल्पस्थितीं ॥ तेणें पावन जाहल्यें म्हणे क्षिती ॥ <br>
त्याच्या पाहण्यामाजी दिनपती ॥ सुखप्रासि भावित ॥ १६३ ॥ <br>
त्याचे निद्रेंत उन्मनी ॥ विश्रांति घेत येऊनी ॥ <br>
समाधि विलसे चरणीं ॥ कर जोडून सर्वदा ॥ १६४ ॥ <br>
चंद्र उगवतां सोमकांत ॥ पाझरोनि सरोवरें भरित ॥ <br>
तैसा अनुभवी तों विरत ॥ विश्वासहित आपण ॥ १६५ ॥ <br>
तो भोगी जरी भोग ॥ परी तों विदेही निःसंग ॥ <br>
जैसा सतीचे चित्तीं विराग ॥ देहभेद नाठवे ॥ १६६ ॥ <br>
सतीचा होत बहु सोहळा ॥ परि ती कांहीं न देखे डोळा ॥ <br>
तैसा तेणें भोग भोगिला ॥ न कळे कांहीं त्याला तें ॥ १६७ ॥ <br>
चित्रीं पाणी आणि अग्न ॥ दोन्ही दाविलीं रेखून ॥ <br>
तरी चित्रपट न भिजे न जळे पूर्ण ॥ मुक्तही जाण तैसा तों ॥ १६८ ॥ <br>
कर्ता कार्य कारण ॥ तिघांशीं स्वरूपीं जाहला लीन ॥ <br>
विधिनिषेध गिळून ॥ तृप्त जाहला सर्वदा ॥ १६९ ॥ <br>
वेडियास न फळे जाण ॥ मी झांकलों कीं आहें नग्न ॥ <br>
तैसा तों प्राप्तज्ञान ॥ विधिनिषेध नेणेचि ॥ १७० ॥ <br>
न्याय कीं अन्याय होत ॥ हें बाळकास न फळे किंचित ॥ <br>
तैसा तों वृत्तिरहित ॥ स्मरण कांहीं नसेचि ॥ १७१ ॥ <br>
चांदणें आणि अंधार ॥ सूर्योदयीं दोहींचा विसर ॥ <br>
तैशा प्रवृत्ति निवृत्ति समग्र ॥ नुरतीच स्वरूपोदयीं ॥ १७२ ॥ <br>
निर्विकल्प समाधीत मग्न ॥ चहूं देहांचें नाहीं स्मरण ॥ <br>
त्याचें कर्म राहिलें पूर्ण ॥ म्हणेल कोण तयासी ॥ १७३ ॥ <br>
राहिले प्रवृत्तीचे भाव ॥ ओलांडिली निवृत्तीची सींव ॥ <br>
ब्रह्मसाम्राज्य राणीव ॥ प्राप्त जाहली तयातें ॥ १७४ ॥ <br>
हार किंवा विखार ॥ जन अनुमानिती समग्र ॥ <br>
परि निद्रित जो साचार ॥ दोन्ही त्यास नेणवती ॥ १७५ ॥ <br>
स्थाणु किंवा चोर भासत ॥ शुक्ति किंवा हें रजत ॥ <br>
मृगजल कीं जल सत्य ॥ हें कांहींच नेणे तों ॥ १७६ ॥ <br>
तैसें आकार कीं निराकार ॥ भ्यासुर किंवा मनोहर ॥ <br>
निःशब्द किंवा गजर ॥ नेणें कांहीं मुक्त तों ॥ १७७ ॥ <br>
जैशा कल्पांतीं नीरीं ॥ लपाल्या आड गंगा विहिरी ॥ <br>
वणवा पेटतां कांतारी ॥ भास मावळे वनस्पतींचा ॥ १७८ ॥ <br>
यात्रा सरल्या सहज ॥ निवांत राहे गजबज ॥ <br>
तैसा तों पावतां स्वरूपतेज ॥ दृश्यजाळ मावळे ॥ १७९ ॥ <br>
तो निर्विषय सर्वकाळ ॥ पंच विषय जड केवळ ॥ <br>
शब्दविषय प्रसवे निराळ ॥ मुक्त वेगळा दोहींतें ॥ १८० ॥ <br>
स्पर्शासी प्रसवे पवन ॥ योगी तयांसी जाहला भिन्न ॥ <br>
रूप आणि तेज गाळून ॥ निरंजन जाहला तों ॥ १८१ ॥ <br>
जीवन आणि रस ॥ दोहीवेगळा तों निर्दोष ॥ <br>
पृथ्वी आणि गंधविषयांस ॥ नातळेचि सोंवळा तों ॥ १८२ ॥ <br>
भिंतीवरील चित्रें ॥ चिखलें बुजवितां गेलीं समग्रें ॥ <br>
भेदाभेद एकसरें ॥ आत्मतत्त्वीं विराले ॥ १८३ ॥ <br>
मठ मोडिले घट फोडिले ॥ आकाश न फुटे सगळें ॥ <br>
तैसें दृश्यत्व हारपलें ॥ आहे संचलें स्वरूप ॥ १८४ ॥ <br>
कीं अलंकारांच्या आकृती ॥ मुसेंत विरती एकवृत्तीं ॥ <br>
तैसें जग हारपोन निश्चितीं ॥ जगदीश्वर उरलासे ॥ १८५ ॥ <br>
ना तरी जो जागा जाहला ॥ त्यास स्वप्नाभास हारपला ॥ <br>
परी आपणचि उरला ॥ अखंडित अद्वय ॥ १८६ ॥ <br>
तों निरपेक्ष विचरत ॥ स्वर्गादिसुखें समस्त ॥ <br>
तृणाहून नीच मानित ॥ आशारहित मानसीं ॥ १८७ ॥ <br>
विषय त्यागून गेला सवेग ॥ देवांस मोक्ष मागे मग ॥ <br>
तरी तों निरपेक्ष नव्हे सांग ॥ मोक्षकाम धरिला तेणें ॥ १८८ ॥ <br>
तैसा नव्हे तों ज्ञानी ॥ मोक्षासही न धरी मनीं ॥ <br>
मोक्षच येऊन चरणीं ॥ लागे तयाच्या निर्धारे ॥ १८९ ॥ <br>
जो जन्ममृत्युची कथा विसरे ॥ शुभाशुभ मावळलें एकसरें ॥ <br>
जेविं दीप आणि अंधारे ॥ सूर्योदयीं मावळती ॥ १९० ॥ <br>
विश्वस्थित नानाकारा ॥ हे अवघेचि त्याचे अवतार ॥ <br>
आपलीं स्वरूपें पाहून समग्र ॥ आपणचि डोलतसे ॥ १९१ ॥ <br>
जीव भुलोनि गेले अपार ॥ त्यांस सोडवावया ईश्वर ॥ <br>
परम दयाळु करुणाकर ॥ त्याच रूपें अवतरला ॥ १९२ ॥ <br>
उदयास्तीं तीव्रता टाकून ॥ सोज्ज्वळ जैसा सूर्यनारायण ॥ <br>
तैसा तों स्वप्रकाश पूर्ण ॥ ब्रह्मानंद एकची ॥ १९३ ॥ <br>
जगाचिया नयनद्वारें ॥ आपलीं स्वरूपें पाहे साचारे ॥ <br>
दुजेपणाचें वारें ॥ अणुमात्र स्पर्शेना ॥ १९४ ॥ <br>
निष्कलंक क्षयरहित ॥ शीतलत्व टाकून समस्त ॥ <br>
उदयास्त नाहीं तेथ ॥ आल्हादकारक चंद्र तों ॥ १९५ ॥ <br>
तों होऊन सकळाचे मन ॥ साक्षी वेगळा चैतन्यघन ॥ <br>
कीं तों होऊन सहस्रनयन ॥ हस्तक्रिया सकळ करवी ॥ १९६ ॥ <br>
कीं तों स्वयें होऊन विधि ॥ चाळी सकलजनांच्या बुद्धी ॥ <br>
तों सकल आकरांचे आदी ॥ निरवधी निर्द्वंद्व ॥ १९७ ॥ <br>
तों विष्णुरूपेंकरून ॥ होय सकळाचे अंतःकरण ॥ <br>
असो विश्व संपूर्ण ॥ तोचि जाहला निजांगें ॥ १९८ ॥ <br>
तेणें धुतलें अवघें गगन ॥ तेणें मोडिले वायूचे चरण ॥ <br>
तेणें तेजही जाळून ॥ दाहकत्व दूर केलें ॥ १९९ ॥ <br>
तेणें आर्द्रत्व हिरोन ॥ ओपवूनि शुद्ध केलें जीवन ॥ <br>
अवनीचें कठिणपण ॥ हिरोनियां घेतलें ॥ २०० ॥ <br>
तेणें मनास केला मारा ॥ तोडिलें वासनेचें मंदिर ॥ <br>
भूतदयेचें अंबरं ॥ नेसोनियां मिरवत ॥ २०१ ॥ <br>
बोधवनांत त्रिशुद्धी ॥ तेणें मोकळी सोडिली बुद्धी ॥ <br>
चैतन्यसागरीं आधीं ॥ चित्त तेणें बुडविलें ॥ २०२ ॥ <br>
स्वरूपांबरी वृत्ती ॥ आनंदमय त्याच्या क्रीडती ॥ <br>
कीं तों ब्रह्मारण्यींचा भद्रजाती ॥ निरंकुश क्रीडत ॥ २०३ ॥ <br>
तों आपआपणाशी बोलत ॥ आत्मस्थितीं पाऊल टाकित ॥ <br>
आहेत तितकीं कर्में करित ॥ निराकार सर्वदा तों ॥ २०४ ॥ <br>
कीं वैरागरींचा मणि निर्मळ ॥ माणिक करी भेटतां हरळ ॥ <br>
तैसे त्याचे दृष्टीनें सकळ ॥ जीव पावती निजपदा ॥ २०५ ॥ <br>
तों आपण तरून साचार ॥ बहुतांचा करी उद्धार ॥ <br>
तों न दंडी स्वशरीर ॥ व्रतोपवासेंकरूनियां ॥ २०६ ॥ <br>
तों श्रृंगारिक न बोले कधीं ॥ तों भगवद्धक्ति प्रतिपादी ॥ <br>
तों निजबोधे उद्‌बोधी ॥ साधकां आणि मुमुक्षां ॥ २०७ ॥ <br>
लोकीं स्तुति करितां न फुगे ॥ निंदा करितां न विरागे ॥ <br>
तों आनंदसदनीं वागे ॥ द्वैत मागें घालूनी ॥ २०८ ॥ <br>
तों वाग्वाद सोडून सकळ ॥ बोलणें बोले रसाळ ॥ <br>
जेणें सर्वांचे हृदय शीतळ ॥ होऊनियां आनंदे ॥ २०९ ॥ <br>
तों ज्ञानमद न धरी अंगीं ॥ तों अहंपण न मिरवी जगीं ॥ <br>
तों यथाविधी भोग भोगी ॥ हठयोगी नव्हेचि तों ॥ २१० ॥ <br>
तों आम्ही तरलों म्हणोनी ॥ सहसा न बोलेचि जनीं ॥ <br>
शिष्य करावे हें मनीं ॥ नावडेचि सर्वथा ॥ २११ ॥ <br>
तेणें लौकिकाची सोडिली लाज ॥ तेणें जन्ममरणांचें भाजले बीज ॥ <br>
तेणें दृश्य सांडोन शेज ॥ निरालंबीं पैं केली ॥ २१२ ॥ <br>
साकर पेरिलियां जाण ॥ इक्षुदंड नव्हेचि उत्पन्न ॥ <br>
कर्पूर होतां दहन ॥ रक्षा मग नुरेचि ॥ २१३ ॥ <br>
त्याचें सकळ कार्य सिद्धीस गेलें ॥ नामरूपांचें ठाण पुशिलें ॥ <br>
करणें न करणें उरलें ॥ कांहींच नाहीं तयासी ॥ २१४ ॥ <br>
तों ब्रह्मचारी हो गृहस्थ ॥ भिक्षु्क अथवा वानप्रस्थ ॥ <br>
शरीरप्राक्तनें हो नृपनाथ ॥ अथवा विरक्त नग्न हिंडो ॥ २१५ ॥ <br>
तों संसारीं दिसे गुंतला ॥ जैसा सूर्य थिल्लरीं बिंबला ॥ <br>
तैसा अलिप्त हो सकळा ॥ क्रिया करून सर्वदाही ॥ २१६ ॥ <br>
गळोन गेली सर्व ममता ॥ अंगीं विराजे शांति समता ॥ <br>
देहीं असतां विदेहता ॥ न मोडेचि सहसाही ॥ २१७ ॥ <br>
सारूनिया त्रिविध भेद ॥ त्रिगुणातीत जो जाहला शुद्ध ॥ <br>
त्र्यवस्थातीत निजबोध- ॥ रूप जाहला निश्चयें ॥ २१८ ॥ <br>
त्रिताप समूळ जाळून ॥ त्रिपुट्या सकल गाळून ॥ <br>
देहत्रय संहारून ॥ निरंकुश विराजे तों ॥ २१९ ॥ <br>
तों देहत्रयाचा नियंता ॥ तों भुवनत्रयाचा प्रतिपाळिता ॥ <br>
दोषत्रय तत्त्वतां ॥ दृष्टीनें त्याच्या वितळती ॥ २२० ॥ <br>
तों भवरोगवैद्य साचार ॥ जीवांच्या डोळ्यांचें पडळ काढणार ॥ <br>
कीं तों ज्योतिषी मुहूर्त देणार ॥ अक्षय्य पद पावावया ॥ २२१ ॥ <br>
त्याचेनि सकळ तीर्थें पावन ॥ त्याचेनि व्रतें धन्य धन्य ॥ <br>
तों सोंवळाच निर्वाण ॥ दृश्य ओवळे आतळेना ॥ २२२ ॥ <br>
तेणें दुर्वासनेचें वसन फेडिलें ॥ तेणें त्रिगुणांचें जानवे तोडिलें ॥ <br>
मन दंडून निजबळें ॥ तोच दंड घेतला ॥ २२३ ॥ <br>
हृदयकमंडलूंतून पूर्ण ॥ न पाझरेचि ज्ञानजीवन ॥ <br>
आनंदकरपात्रीं भोजन ॥ अतींद्रियपण तयाचें ॥ २२४ ॥ <br>
सहजीं सहज निश्चित ॥ प्रणवजप तयाचा होत ॥ <br>
तों जाहला क्षराक्षरातीत ॥ प्रणवाचाही निजसाक्षी ॥ २२५ ॥ <br>
ऐसा न करितां सायास ॥ सहज तेणें घेतला संन्यास ॥ <br>
सर्वपदार्थी उदास ॥ वायु जैसा निरंतर ॥ २२६ ॥ <br>
तों निरालंबमंदिरीं ॥ निजला स्वानंदडोल्हारियावरी ॥ <br>
जागा होऊन क्षणभरी ॥ प्रवृत्तीकडे न पाहे ॥ २२७ ॥ <br>
तों शेजे पहुडतां सहजमतें ॥ हरपून गेलीं पंचभूतें ॥ <br>
वेद निःशब्द होऊन तेथें ॥ उगाच तटस्थ राहिला ॥ २२८ ॥ <br>
समाधि आणि उन्मनी ॥ विलसती त्याचे चरणीं ॥ <br>
करणासीही चोरूनी ॥ अंतःसदनीं पहुडला ॥ २२९ ॥ <br>
तों ऐक्यवर दिगंबर ॥ शांतिविभूति चर्चिली सुंदर ॥ <br>
शाब्दिक घालूनि बाहेर ॥ मौन निरंतर सेविलें ॥ २३० ॥ <br>
मी करितों सत्‍कर्माचरण ॥ हा त्यास न उरे अभिमान ॥ <br>
हिंडतां फिरतां पूर्ण ॥ समाधि त्याची मोडेना ॥ २३१ ॥ <br>
जो शिबिकेंत जाहला निद्रित ॥ वहनवाहक सुपंथें जात ॥ <br>
भूमंडल क्रमितां बहुत ॥ परी त्याची निद्रा न मोडे ॥ २३२ ॥ <br>
तैशीं जीवन्मुक्ताचीं करणें ॥ आचरती सत्कर्माचरणें ॥ <br>
परी मी करितों ऐसें न म्हणे ॥ समाधिसुखें डोले तों ॥ २३३ ॥ <br>
तों अद्वयपदींचा नृप जाण ॥ सद्विवेकाचें उद्यान ॥ <br>
कीं कृपेचें पांघरूण ॥ विश्वावरी कर्ता तों ॥ २३४ ॥ <br>
कीं तों चिदंबरींचा चंद्र ॥ कीं तों आत्मसुखाचा समुद्र ॥ <br>
कीं तों आनंदाचें अंबर ॥ उभारले तेणें रूपें ॥ २३५ ॥ <br>
सर्वत्र करी तों गमन ॥ परी न चळे कदा आसन ॥ <br>
करूं बैसे जेव्हां भोजन ॥ ग्रासी गगन शब्दासहित ॥ २३६ ॥ <br>
जगद्‌भान समूळी उपटोनी ॥ भोजनीं बैसला गिळूनी ॥ <br>
रसना बाहेर घालूनी ॥ सर्व रस चाखित ॥ २३७ ॥ <br>
सर्वांहून मृदु गगन ॥ परी तों योगी सुकुमार पूर्ण ॥ <br>
निद्रेसमयीं तें कठिण ॥ अंगीं रुपत तयाच्या ॥ २३८ ॥ <br>
सेजे न लावितां अंग ॥ निद्रा मोडे त्याची अभंग ॥ <br>
मागें लोटून दृश्यभाग ॥ पहुडे स्वसुखीं सर्वदा ॥ २३९ ॥ <br>
तों ऐके तेंच श्रवण ॥ तों बोले तेंच कीर्तन ॥ <br>
आपुल्या स्वसुखीं समाधान ॥ तेंच स्मरण तयाचें ॥ २४० ॥ <br>
करी गुरुचरणोपासन ॥ परोपकारी सदा मन ॥ <br>
तेंच तयाचें अर्चन ॥ समाधान सर्वभूतीं ॥ २४१ ॥ <br>
सर्वभूतीं तयाचें वंदन ॥ सर्वांहून म्हणे मी सान ॥ <br>
हेंचि दास्य संपूर्ण ॥ निरहंकारकृति करी तों ॥ २४२ ॥ <br>
सर्वभूतें पाहे आत्मवत ॥ हेंच सख्य त्याचें निश्चित ॥ <br>
स्वस्वरूपीं समरस पाहत ॥ हेंच आत्मनिवेदन पैं ॥ २४३ ॥ <br>
तों निजला परी जागृत ॥ जागा परी समाधिस्थ ॥ <br>
समाधीपासून समस्त ॥ निजसुखें डुले तों ॥ २४४ ॥ <br>
बोल तोही विसरोन ॥ धरिलें असे सदा मौन ॥ <br>
मौन न मोडतां जाण ॥ बोल बोले रसाळ ॥ २४५ ॥ <br>
रसनेसहित रस ॥ गिळून तृप्त सावकाश ॥ <br>
सावकाशपणें अवकाश ॥ विश्वालागीं जाहला तों ॥ २४६ ॥ <br>
विश्व गिळून सकळ ॥ स्वच्छंदेंचि खेळे खेळ ॥ <br>
खेळ खेळून अचंचळ ॥ निजमूळ सोडीना ॥ २४७ ॥ <br>
मूळ न सोडितां साचार ॥ आपणचि जाहला विश्वाकार ॥ <br>
विश्व हें कधीं रचलें साचार ॥ हें तों नेणें सर्वथा ॥ २४८ ॥ <br>
तेथें कैंचे नेणतेपण ॥ तरी तों अक्षय ज्ञानघन ॥ <br>
ज्ञानाभिमान मुळींहून ॥ नाहीं किंचित तयातें ॥ २४९ ॥ <br>
तेव्हां धृति समूळ विराली ॥ शांति शांतपणांत मुराली ॥ <br>
दिवस रात्रि सामावली ॥ स्वप्रकाशीं तयाच्या ॥ २५० ॥ <br>
देहींचा विराला काम ॥ लाजलें सकळ निजकर्म ॥ <br>
संगे आला निजधर्म ॥ नामअनामातीत जो ॥ २५१ ॥ <br>
तेथें मोक्ष मुक्त जाहला पूर्ण ॥ साधनाचें केलें उद्यापन ॥ <br>
अहिंसा क्षमा निशिदिन ॥ हृदयसदनीं खेळती ॥ २५२ ॥ <br>
जागृति स्वप्न सुषुप्ती ॥ ह्या समाधींत विश्रांति पावती ॥ <br>
तुर्या उन्मनी निश्चितीं ॥ स्वानंदीं होती लीन पैं ॥ २५३ ॥ <br>
तेथें शोक द्वेष मावळती ॥ कामना कल्पना दग्ध होती ॥ <br>
ध्याता ध्यान ध्येय हारपती ॥ वचनें खुंटती सर्वही ॥ २५४ ॥ <br>
दाखविण्याशीं देखणें विरे ॥ भज्य भजक भजनही विसरे ॥ <br>
ज्ञेय ज्ञाता ज्ञान सरो ॥ ग्रीष्मकाळीं तोय जैसें ॥ २५५ ॥ <br>
हरपली सकळ मती ॥ गलित झाल्या सर्व वृत्ती ॥ <br>
गमनागमन गती ॥ सहजचि खुंटली ॥ २५६ ॥ <br>
तेथें अभ्यास सर्वही मुरे ॥ विस्मय आणि अनुभव भरे ॥ <br>
बोध आनंदगजरे ॥ जयवाद्यें वाजविती ॥ २५७ ॥ <br>
सनत्सुजात बोले गर्जोन ॥ इहीं लक्षणीं जे मंडित पूर्ण ॥ <br>
ते जन्ममृत्युस गिळून ॥ पूर्णत्वासी पावले ॥ २५८ ॥ <br>
तों उगवला आदित्य ॥ अंतर्धान पावला सनत्सुजात ॥ <br>
प्रज्ञाचक्षु आणि विदुर भक्त ॥ वारंवार स्तविती त्यातें ॥ २५९ ॥ <br>
म्हणे केवढें अद्‌भुत ज्ञान ॥ महाराज वर्षला निर्वाणघन ॥ <br>
रत्‍नांची खाणी पुण्येंकरून ॥ उघडिलीसे सभाग्ये त्या ॥ २६० ॥ <br>
जान्हवी पावन सर्वत्र ॥ परी प्रयागीं महिमा अपार ॥ <br>
तैसा सदतिसावा अध्याय परिकर ॥ तीर्थराज प्रत्यक्ष जो ॥ २६१ ॥ <br>
पांडवप्रताप दिव्य ग्रंथ ॥ त्यामाजी अध्याय हा सनत्सुजात ॥ <br>
ज्ञानवैरागरींचा यथार्थ ॥ दिव्य हिरा प्रकटला ॥ २६२ ॥ <br>
सदतिसावा अध्याय महामणी ॥ हृदयपंकजी जडिला संत सज्जनी ॥ <br>
भक्तपंडिती दिवस रजनी ॥ वारंवार विलोकिजे ॥ २६३ ॥ <br>
सनत्सुजात पाहतां ॥ न पडे ज्ञानाची कदा चिंता ॥ <br>
प्रिय ठेवणें तत्त्वतां ॥ संतांचा हाच अध्याय ॥ २६४ ॥ <br>
पांडवपालका अव्यंगा ॥ ब्रह्मानंदा पांडुरंगा ॥ <br>
पुंडलीकहृदयारविंदा ॥ श्रीधरवरदा अविनाशा ॥ २६५ ॥ <br>
पुढें कथा सुरस पूर्ण ॥ कौरव बैसतील सभा करून ॥ <br>
संजयास पुसतील वर्तमान ॥ हृद्‌गत काय पांडवांचें ॥ २६६ ॥ <br>
यावरी क्षीराब्धीचा जांवई ॥ तेथें करूं येईल शिष्टाई ॥ <br>
सुधारसाहून गोड पाहीं ॥ रसिक कथा पुढें असे ॥ २६७ ॥ <br>
ते कथा सुरस गहन ॥ श्रीधरमुखद्वारेंकरून ॥ <br>
ब्रह्मानंद रुक्मिणीरमण ॥ बोलेल तेच ऐका हो ॥ २६८ ॥ <br>
स्वस्ति श्रीपांडवप्रताप ग्रंथ ॥ उद्योगपर्व व्यासभारत ॥ <br>
त्यांतील सारांश यथार्थ ॥ सदतिसाव्यांत कथियेला ॥ २६९ ॥ <br>
इति श्रीधरकृतपांडवप्रतापे उद्योगपर्वणि सप्तत्रिंशोऽध्यायः ॥ ३७ ॥     <br>
अध्याय सदतिसावा समाप्त<br></p><br>

<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
