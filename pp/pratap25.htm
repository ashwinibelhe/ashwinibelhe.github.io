<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap24.htm">मागचा अध्याय</a>
</div>
<div class="nex">
<a href="pratap26.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय पंचविसावा </p><br>
<p class="hdr3">नळराजा आणि दमयंती  </p><br>

<p class="ovi">
श्रीगणेशाय नम: <br>
बृहदश्वा म्हणे धर्मराजा ॥ सोमवंशविजयध्यजा ॥ <br>
पुण्यश्लोक भूभुजां- ॥ माजी नल प्रथमची ॥ १ ॥ <br>
नैषधदेश परम पावन ॥ तेथील नराधिप वीरसेन ॥ <br>
चतुःषष्टिकलाप्रवीण ॥ नल नामा पुत्र त्याचा ॥ २ ॥ <br>
चतुर्दशविद्यापारंगत ॥ बोलका जैसा अंगिरासुत ॥ <br>
स्वरूपास तुलितां यथार्थ ॥ शंबरारि सरी न पावे ॥ ३ ॥ <br>
धनुर्वेदीं परम निपुण ॥ जाणे अश्वशिक्षापरीक्षालक्षण ॥ <br>
सर्व रायांत मुकुटरत्न ॥ शचीरमण पृथ्वीवरी ॥ ४ ॥ <br>
नवग्रहांत वासरमणि देख ॥ कीं द्विजांत श्रेष्ठ विनायक ॥ <br>
कीं दंदशूकांत अधिक ॥ सहस्त्रशीर्ष प्रतापी ॥ ५ ॥ <br>
धनुर्धरांमाजी श्रेष्ठ ॥ भूमिजावर कीं भृगुकुलवरिष्ठ ॥ <br>
समरांगणीं परम धीट ॥ जैसा ध्रुव न हाले ॥ ६ ॥ <br>
विदर्भदेशींचा राजेंद्र ॥ भीमकनामा परम चतुर ॥ <br>
उदरीं नाहीं त्यास पुत्र ॥ जाहलें विचित्र पूर्वदत्तें ॥ ७ ॥ <br>
घरा आला ऋषि दमन ॥ रायें पूजिला आदरेंकरून ॥ <br>
तेणें दिलें वरदान ॥ पुत्र तीन तुज होती ॥ ८ ॥ <br>
एक कन्या चारुगात्री ॥ जैशी इंदिरा इंदीवरनेत्री ॥ <br>
मित्रतुल्य पुत्र उदरीं ॥ सवेंचि जाहले तयातें ॥ ९ ॥ <br>
दम दांत दमन ॥ दमयंती कन्या दिव्यरत्‍न ॥ <br>
लावण्यभूमीचें निधान ॥ आकर्णनयन विराजती ॥ १० ॥ <br>
जाहली स्वरूपाची सीमा ॥ ते मृडानीची अपर प्रतिमा ॥ <br>
तिचें स्वरूप कमलजन्मा ॥ दुसरें निर्मूं न शकेची ॥ ११ ॥ <br>
ते शतक्रतूची प्रिया ॥ कीं अवतरली अब्जतनया ॥ <br>
बहुत वर्णिती वरारोहा ॥ इची प्रतिमा नसेची ॥ १२ ॥ <br>
देवगंधर्वकन्या नागिणी ॥ इच्या दासी शोभती पद्मिणी ॥ <br>
अत्रिस्नुषा लावण्यखाणी ॥ स्वरूप पाहोनि लज्जित ॥ १३ ॥ <br>
चक्षुश्रव्याची कुमारी ॥ वृत्रारिशत्रुची अंतुरी ॥ <br>
द्विदशनेत्राची नारी ॥ न पवे सरी इयेची ॥ १४ ॥ <br>
तारकारिजनकशत्रुप्रिया ॥ स्वरूपें वर्णिल्या बहुत स्त्रिया ॥ <br>
गुणे स्वरूपें दमयंतीनें तयां ॥ लघुत्वा सर्वां आणिलें ॥ १५ ॥ <br>
भाळी आरक्त अक्षय्य रत्‍नमणी ॥ द्विज जैसे हिर्‍यांची खाणी ॥ <br>
बोलतां प्रकाश पडे धरणी ॥ तटस्थ नयन पाहतां ॥ १६ ॥ <br>
शशिकला तेजस्वी षोडश ॥ चिरून केले द्विज बत्तीस ॥ <br>
कलंक भरिला संधीस ॥ अति राजस दिसती ते ॥ १७ ॥ <br>
सव्यहस्तींची अंगुलिका ॥ सुधारस स्त्रवत देखा ॥ <br>
स्पर्शतां कुणपाचिया मुखा ॥ प्राण परते सवेंची ॥ १८ ॥ <br>
मृग मीन कल्हार खंजन ॥ ओवाळावे नयनांवरून ॥ <br>
विराजे सोगयाचें अंजन ॥ मीनकेतन देखोनि नाचे ॥ १९ ॥ <br>
एक कोशपर्यंत ॥ अंगींचा सुवास धांवत ॥ <br>
पदमुद्रा उमटता ॥ चालतां आरक्त भूमीवरी ॥ २० ॥ <br>
द्विजेंद्र लज्जित देखतां वदन ॥ मृगेंद्र लज्जित कटि पाहून ॥ <br>
करींद्र गमनातें देखोन ॥ लज्जायमान सहजची ॥ २१ ॥ <br>
कुरलकुंतलीं जिंकिलें मिलिंदचक्र ॥ कामांकुशीं मंदले मयूर ॥ <br>
अंगिरातनुजकवींद्र ॥ कर्णभूषणीं राहिले ॥ २२ ॥ <br>
विचित्र शक्रसायकासन ॥ त्यासी सिंदूररेखा आणी न्यून ॥ <br>
मनसिज आपला प्राण ॥ ओंवाळील देखतां ॥ २३ ॥ <br>
ऐशी तिची अंगप्रभा ॥ आणिली लेणियां दिव्यशोभा ॥ <br>
चामीकरतत्त्वगाभा ॥ तैशी कांति तियेची ॥ २४ ॥ <br>
भोवत्या सख्या रंजविती ॥ श्रृंगाररस एक गाती ॥ <br>
सकल नृपांत विशेष वर्णिती ॥ सौंदर्य कीर्ति नलाची ॥ २५ ॥ <br>
ऐकतां नलाचें वर्णन ॥ भैमीचें गुंतलें तेथें मन ॥ <br>
इकडे नैषधसदनीं अनुदिन ॥ सख्या वर्णिती दमयंतीतें ॥ २६ ॥ <br>
ऐकतां वैदर्भीचा श्रृंगार ॥ विरहें व्यापला वीरसेनकुमार ॥ <br>
एके दिवशीं तो उपवर ॥ मृगयेलागीं चालिला ॥ २७ ॥ <br>
तो देखिल्या हंसपंक्ती ॥ शुद्धश्वेत तयांची अंगकांती ॥ <br>
कीं निर्दोश यश निश्चितीं ॥ हंस सर्व लेइले ॥ २८ ॥ <br>
शातकुंभप्रभेसमान ॥ पक्ष झळकती विराजमान ॥ <br>
चरण आणि नयन ॥ प्रवालमण्यांसारखे ॥ २९ ॥ <br>
नलकरपंकजीं मुक्तमाळ ॥ कविगुरूऐशीं मुक्तें तेजाळ ॥ <br>
देखोनि एक हंस तत्काळ ॥ नळाचे करीं आरूढला ॥ ३० ॥ <br>
मनुष्यवाणी हंस बोलत ॥ नैषधा न करीं माझा घात ॥ <br>
दमयंती होईल तुज प्राप्त ॥ ऐसा प्रयत्‍न करीन मी ॥ ३१ ॥ <br>
नळें ऐशी ऐकतां वाणी ॥ म्हणे तूं आवडसी प्राणाहूनी ॥ <br>
तरी तूं आतां विलंब टाकूनी ॥ वैदर्भदेशाप्रति जाई गा ॥ ३२ ॥ <br>
अवश्य म्हणोनि त्वरित ॥ उडाला सकलहंसांसहित ॥ <br>
नगराबाहेर राहिले समस्त ॥ मुख्य तो जात भैमीगृहा ॥ ३३ ॥ <br>
दिव्य मराळ देखोनियां ॥ सख्या धांवती धरावया ॥ <br>
मग दमयंतीनें जाऊनियां ॥ प्रार्थूनि जवळी आणिला ॥ ३४ ॥ <br>
कोमल हस्तें कुरवाळित ॥ पंडिताएसा हंस बोलत ॥ <br>
म्हणे मृगशावाक्षी ऐक मात ॥ मी आहें हिंडत त्रिभुवनीं ॥ ३५ ॥ <br>
उदंड देखिले भूभुज ॥ परि नळाऐसा नाहीं तेजःपुंज ॥ <br>
ज्याचें विलोकितां वदनांबुज ॥ मीनध्वज खालीं पाहे ॥ ३६ ॥ <br>
क्षीराब्धीत कलंक धुऊन ॥ बाहेर निघाला रोहिणीरमण ॥ <br>
तैसें नैषधाचे वदन ॥ पाहतां मन उल्हासे ॥ ३७ ॥ <br>
कोंदणावरी बैसे हिरा ॥ तैशी तूं होई त्याची दारा ॥ <br>
जैसा श्रीरंग आणि इंदिरा ॥ तैशी शोभा दिसेल ॥ ३८ ॥ <br>
मग ते विदर्भराजबाळी ॥ श्रृंगारसरोवरमराळी ॥ <br>
म्हणे हंसोत्तमा ये काळीं ॥ मनोवेगें जाई कां ॥ ३९ ॥ <br>
नैषधराज वर होय पूर्ण ॥ ऐसें करीं त्वरें जाऊन ॥ <br>
कीर्ति ऐकोन तृप्त जाहले कर्ण ॥ परि उदित मन पहावया ॥ ४० ॥ <br>
गगनमार्गे हंस सत्वरा ॥ आला तत्काल नैषधमंदिरा ॥ <br>
नल हृदयीं धरून मित्रा ॥ समाचार पुसतसे ॥ ४१ ॥ <br>
हंस म्हणे जलाविण ॥ तळमळत जैसा मीन ॥ <br>
तैशी विरहज्वरेंकरून ॥ विदर्भकन्या जाहली ॥ ४२ ॥ <br>
रतिवरशत्रुभूषणकुमारी ॥ सखिया देती न अंगीकारी ॥ <br>
लोकप्राणेशवनजातसुंदरी ॥ त्यागिली दूरी विरहज्वरें ॥ ४३ ॥ <br>
त्रयोदश करून चतुर्गुण ॥ भोगिवेष्टित जो तरु जाण ॥ <br>
तुझ्या विरहेंकरून ॥ पंक त्याचा न शिवेची ॥ ४४ ॥ <br>
आसन शयन भोजन ॥ विषतुल्य मानी तुजविण ॥ <br>
सुमनहार पावकासमान ॥ तैसे भासती तियेतें ॥ ४५ ॥ <br>
जलजवदन  आरक्त ओंठ ॥ जलजवत् शोभे कंठ ॥ <br>
जलजमाला अविट ॥ तोडून टाकी तव विरहें ॥ ४६ ॥ <br>
जलाविरहित दिव्यान्न ॥ तैशी ते जाहली तुजविण ॥ <br>
अनलवत् भोग पूर्ण ॥ नलावीण मानी ते ॥ ४७ ॥ <br>
इकडे भैमीच्या सख्या जाण ॥ भीमकासी सांगती वर्तमान ॥ <br>
तुझे कन्येसी ध्यान ॥ नैषधाचें लागलें ॥ ४८ ॥ <br>
राये आरंभिलें स्वयंवर ॥ भूभुजांस पत्रे लिहिलीं सत्वर ॥ <br>
छप्पन्न देशींचे नृपवर ॥ येते जाहले तेधवां ॥ ४९ ॥ <br>
आपलाले पृतनेसहित ॥ नृप आले असंख्यात ॥ <br>
द्वादशगांवपर्यंत ॥ नगराभोंवतीं उतरले ॥ ५० ॥ <br>
यथाकुल यथाशील ॥ रायें नृप पूजिले सकल ॥ <br>
तो नारद अमरावतींत तत्काल ॥ सहस्राक्षा जाणवित ॥ ५१ ॥ <br>
महीरत्‍नांमाजी निर्दोष ॥ वैदर्भराज अति विशेष ॥ <br>
त्याची कन्या बहुत रूपस ॥ ते प्रत्यक्ष इंदिरा दुजी ॥ ५२ ॥ <br>
नलनृपति परम सुंदर ॥ मानसीं इच्छित भ्रतार ॥ <br>
भीमकें मांडिलें स्वयंवर ॥ भूभुज अपार मिळाले ॥ ५३ ॥ <br>
तिच्या स्वरूपाची दुजी प्रती ॥ नाहीं नाहीं त्रिजगतीं ॥ <br>
ऐशी साक्ष देत सरस्वती ॥ विश्वतोमुखीं शचीवरा ॥ ५४ ॥ <br>
भाळी रत्‍नमणितिलकविशेष ॥ सव्यकराग्रीं वसे सुधारस ॥ <br>
ऐकतां शक्राचें मानस ॥ पाहों इच्छित तियेतें ॥ ५५ ॥ <br>
पुरंदर यम कृशान वरुण ॥ वैदर्भनगरा आले चौघे जण ॥ <br>
तो त्याच मार्गेकरून ॥ नैषधराजा येतसे ॥ ५६ ॥ <br>
किरणचक्रीं विराजे मित्र ॥ तैसा चमूसहित राजेंद्र ॥ <br>
पंचवदनारीहूनि सुंदर ॥ देखोनि शक्रादि पुसताती ॥ ५७ ॥ <br>
म्हणती पुण्यश्लोका तूं कोण ॥ तो म्हणे मी नळ वीरसेननंदन ॥ <br>
मम स्वरूपीं वेधले भैमीचें मन ॥ म्हणोनि जातों स्वयंवरा ॥ ५८ ॥ <br>
शक्र म्हणे तूं पुण्यशील ॥ ऐसें लोक वर्णिती सकल ॥ <br>
तरी आमुचें दूतत्व निर्मल ॥ निष्कपट तुवां करावें ॥ ५९ ॥ <br>
इंद्र अग्नि यम वरुण ॥ आम्ही दिक्पाल चौथे जण ॥ <br>
तरी ते दमयंती बोधून ॥ वश करीं आम्हांते ॥ ६० ॥ <br>
चौघांत एकासी घालील माळ ॥ ऐसें करीं तूं पुण्यशीळ ॥ <br>
आपुला स्वार्थ सांडोनि सकळ ॥ कार्य साधीं एवढें ॥ ६१ ॥ <br>
नळ म्हणे अंतःपुरांत ॥ मी कैसा जाऊं तेथ ॥ <br>
मग वर देत अमरनाथ ॥ न दिससी सत्य कोणा तूं ॥ ६२ ॥ <br>
एक भैमी वेगळी करून ॥ होईल समस्तां दृष्टिबंधन ॥ <br>
मग एकलाच नळ तेधून ॥ आला वैदर्भमंदिरा ॥ ६३ ॥ <br>
तो अनंतशक्तींसमवेत ॥ त्रिपुरसुंदरी विराजत ॥ <br>
स्वरूपीं ओतिले कोटि मन्मथ ॥ तैशी शोभत दमयंती ॥ ६४ ॥ <br>
शरत्कालींचा चंद्र देख ॥ पाहतां पाहतां वाटे सुख ॥ <br>
तैसें तिचें पाहतां श्रीमुख ॥ अति आल्हाद नळातें ॥ ६५ ॥ <br>
तो मुखमृगांक देखोन ॥ चकोर जाहले नैषधनयन ॥ <br>
तयास वैदर्भीने पाहून ॥ कामानलें आहाळली ॥ ६६ ॥ <br>
म्हणे लावण्यगुणनिधाना ॥ मम हृदयानंदवर्धना ॥ <br>
वेध लाविला मम नयनां ॥ बोल वचना कोण तूं ॥ ६७ ॥ <br>
भैमीच्या सख्या सकळ ॥ तन्मय जाहल्या पाहतां नळ ॥ <br>
म्हणती धन्य माउली वेल्हाळ ॥ ऐसा पुत्र प्रसवली ॥ ६८ ॥ <br>
किती तपें आचरली साचार ॥ कीं अर्चिले रमावर उमावर ॥ <br>
कीं दिव्य रत्‍नी वसुधामर ॥ तोषविले पूजोनियां ॥ ६९ ॥ <br>
कीं यथोक्त व्रतें केलीं विचित्र ॥ तरी पावली ऐसा दिव्य पुत्र ॥ <br>
याचे पाटीं जे बैसेल पवित्र ॥ तेही धन्य त्रिभुवनीं ॥ ७० ॥ <br>
यावरी तो गुणाढ्य विशेष ॥ भैमीप्रति बोले सुरस ॥ <br>
वरुण कृशान यम देवेश ॥ त्यांचा दूत मी असें ॥ ७१ ॥ <br>
मी नलनामा वीरसेनसुत ॥ परि लोकपालांचें केलें दूतत्व ॥ <br>
ऐकोन तुझें सुंदरत्व॥ वरुं इच्छिती शुभानने ॥ ७२ ॥ <br>
त्यांच्या वरेंकरून सत्य ॥ कोणी न देखतां आलों गुप्त ॥ <br>
तरी त्या चौघांत त्वरित ॥ एकास वरीं गुणसरिते ॥ ७३ ॥ <br>
यावरी वैदर्भी बोले वचन ॥ जेणें निवती नैषधकर्ण ॥ <br>
तनुमनधनांशीं शरण ॥ तुज निघालें नृपश्रेष्ठा ॥ ७४ ॥ <br>
चापाहून सुटे बाण ॥ तो केविं परते मागुतेन ॥ <br>
तैसें तुज समर्पिलें मन ॥ जैसें लवण सागरीं ॥ ७५ ॥ <br>
नळावांचोनि पुरुषमात्र ॥ पिता बंधु किंवा पुत्र ॥ <br>
आणिक इच्छीन दुजा वर ॥ तरी हे रसना झडेल ॥ ७६ ॥ <br>
हंस परम सज्ञान ॥ तेणें सांगितलें वर्तमान ॥ <br>
हे स्वयंवर आरंभिलें पूर्ण ॥ तुजलागून वरावया ॥ ७७ ॥ <br>
नैषधा सुंदरा चारुगात्रा ॥ लावण्यकोशा आकर्णनेत्रा ॥ <br>
चामीकरवर्णा  सुहास्यवक्त्रा ॥ माझ्या अंतरा शोधिसी काय ॥ ७८ ॥ <br>
तूं न वरिसी मजलागून ॥ तरी आतांच त्यागीन मी प्राण ॥ <br>
स्वर्गींच्या देवांशीं कारण ॥ मज नाहीं वृपवरा ॥ ७९ ॥ <br>
मीनास पाहिजे जल उत्तम ॥ धृतसिंधूचें काय काम ॥ <br>
दधिमधुसुसरोवरें उत्तम ॥ वर्णितां त्यासी न मानती ॥ ८० ॥ <br>
वैदर्भी बोले कर जोडून ॥ मी त्या लोकपालांस करीन नमन ॥ <br>
परी कायावाचामनें जाण ॥ जाया तुझी जाहले ॥ ८१ ॥ <br>
आतां विनंती हेचि निश्चित ॥ आपण बैसावें लोकपालांत ॥ <br>
त्यांदेखतां त्वरित ॥ तुज वरीन नृपवर्या ॥ ८२ ॥ <br>
ऐसें ऐकतां वेगेंशीं ॥ नळ आला देवांपाशीं ॥ <br>
होऊन निष्कपट मानसीं ॥ जाहलें तेंच कथियेलें ॥ ८३ ॥ <br>
म्यां तुमचें केलें वर्णन ॥ भैमी म्हणे तुजचि वरीन ॥ <br>
लोकपाळांस बैसवून ॥ स्वयंवरसभेंत तत्त्वतां ॥ ८४ ॥ <br>
तुमचे वंदोनि चरण ॥ म्हणते मजलाचि माळ घालीन ॥ <br>
निष्कपट नैषध पूर्ण ॥ इंद्रादिकांसी समजलें ॥ ८५ ॥ <br>
इकडे पृथ्वीचे भूभुज ॥ सभेसी बैसले तेजःपुंज ॥ <br>
बहुत बैसले तपस्वी द्विज ॥ शापानुग्रहसमर्थ जे ॥ ८६ ॥ <br>
अनर्घ्य रत्‍न पहावया जवळी ॥ मिळे जैशी परीक्षकमंडळी ॥ <br>
कीं सिद्धांभोवतीं पाळी ॥ साधकांची विराजे ॥ ८७ ॥ <br>
तो नैषधासमवेत तत्काळ ॥ सभेस बैसती लोकपाळ ॥ <br>
परि चौघेहि जाहले नळ ॥ पूर्वरूप पालटूनि ॥ ८८ ॥ <br>
कीं उगवले पंचादित्य ॥ एकरूप तेजाद्‌भुत ॥ <br>
तो लावण्यहरिणी अकस्मात ॥ माळ घेऊन पातली ॥ ८९ ॥ <br>
ते लावण्यामृताची पुतळी ॥ कीं सौदामिनी दिव्य प्रकटली ॥ <br>
मृगशावाक्षी सभा न्याहाळी ॥ तो पंच नल देखिले ॥ ९० ॥ <br>
परम दचकली मनांत ॥ म्हणे पांचही नैषध बैसले येथ ॥ <br>
मुख्य यांत वीरसेनसुत ॥ कैसा कळेल मज आतां ॥ ९१ ॥ <br>
कमलाधवा कमलासना ॥ मी अनन्यशरण तुझिया चरणा ॥ <br>
मुख्य वीरसेननंदना ॥ मज दाखवीं ये वेळे ॥ ९२ ॥ <br>
यम वरुणाग्ने सहस्रनयना ॥ मी तुमची असें कन्या ॥ <br>
मज नैषधाहातीं देऊनियां ॥ नळ जामात करा आपुला ॥ ९३ ॥ <br>
नलचरणीं असेल माझें मन ॥ तरी देवचिन्हांचें होय ज्ञान ॥ <br>
पाहे चौघांकडे विलोकून ॥ तंव नेत्रपातीं न हालती ॥ ९४ ॥ <br>
अंतरिक्ष आसनें असती ॥ छाया नाहीं पडली जगतीं ॥ <br>
भूमीवरी बैसला नैषधपती ॥ लक्षी दमयंती निश्चये ॥ ९५ ॥ <br>
ते सौंदर्यकासारमराळीं ॥ सौभाग्यगंगा वैदर्भबाळी ॥ <br>
गजगमना नळ न्याहाळी ॥ मग माळ घाली वेगेंशी ॥ ९६ ॥ <br>
एकसरें वाजती वाद्यें नाना ॥ भेरी ठोकिल्या चंद्रानना ॥ <br>
प्रतिशब्द न माये गगना ॥ सोहळा कोणा न वर्णवे ॥ ९७ ॥ <br>
राजे तळमळती मनांत ॥ गेली हातींची अनर्ध्य वस्त ॥ <br>
वोहरें उठोनि त्वरित ॥ नमन करिती लोकपाळां ॥ ९८ ॥ <br>
लोकपाळ संतोषले सत्वर ॥ नळासी देती अष्ट वर ॥ <br>
गुप्त व्हावें प्रकट व्हावें गति अपार ॥ स्मरतां अग्नि प्रकटावा ॥ ९९ ॥ <br>
सत्त्व धैर्य पराक्रम पूर्ण ॥ रिक्तकुंभीं प्रकटावे जीवन ॥ <br>
हे अष्टवर देऊन ॥ अंतर्धान पावले ॥ १०० ॥ <br>
वर्णिती नळाचे भाग्य अपार ॥ स्वस्थाना पावले नृपवर ॥ <br>
मग यथासांग सविस्तर ॥ चार दिवस लग्न जाहलें ॥ १०१ ॥ <br>
आंदण दिधलें अपार ॥ गज रथ तुरंग यानें सुंदर ॥ <br>
दास दासी अलंकार ॥ वस्त्राभरणां न गणती ॥ १०२ ॥ <br>
दमयंती घेऊन सांगातें ॥ नळ गेला स्वनगरातें ॥ <br>
राज्य केलें भूभुजनाथें ॥ भैमीकांते तैसेंची ॥ १०३ ॥ <br>
दमयंतीसह क्रीडतां काल ॥ संवत्सर मानी जैसें पळ ॥ <br>
जाहला इंद्रसेन कुमार वेल्हाळ ॥ कन्या जाहली इंद्रसेनी ॥ १०४ ॥ <br>
इकडे लोकपाळ जातो स्वर्गवाटे ॥ द्वापार कलि भेटती त्यां वाटे ॥ <br>
देव म्हणती बहु नेटें ॥ जातां कोठे सांगा हो ॥ १०५ ॥ <br>
कलि म्हणे अवधारा ॥ जातो दमयंतीच्या स्वयंवरा ॥ <br>
देव म्हणती वीरसेनकुमारा ॥ वरिले तिनें प्रीतीनें ॥ १०६ ॥ <br>
ऐकतां कलि कोपला सबळ ॥ सांडून सुधापानी लोकपाळ ॥ <br>
मृत्युलोकींचा मानव नळ ॥ त्यास माळ घातली ॥ १०७ ॥ <br>
त्या नळास दंड करून ॥ हिडवीन मी रानोरान ॥ <br>
एक वस्त्र दोघां लावीन ॥ नेमे आणीन अवदशा ॥ १०८ ॥ <br>
कलि म्हणे द्वापारास ॥ तूं होई कपटपाश ॥ <br>
खेळतां जिंकोनि नळास ॥ राज्यभ्रष्ट करावें ॥ १०९ ॥ <br>
मग द्वापार आणि कली ॥ गुप्त राहती नळाजवळी ॥ <br>
न्यून पाहती सदाकाळीं ॥ द्वादश वर्षेंपर्यंत ॥ ११० ॥ <br>
राजा नैषध पुण्यशीळ ॥ प्रजाप्रतिपालक दयाळ ॥ <br>
महायज्ञ करून सकळ ॥ देवद्विज तृप्त करी ॥ १११ ॥ <br>
निर्दोष यश अक्षय्यकीर्ती ॥ सदा करी याचकांची तृप्ती ॥ <br>
निर्दयत्व अनाचार निश्चितीं ॥ सहसा नावडे नळातें ॥ ११२ ॥ <br>
भगवदभजनीं परमादर ॥ सत्यवंत सदय अत्युदार ॥ <br>
दंडाविषयीं सूर्यकुमार ॥ वैश्वानर पवित्र तैसा ॥ ११३ ॥ <br>
कलि जपतां बहुत काळ ॥ लघुशंका करून आला नळ ॥ <br>
पादक्षालन न करितां उतावेळ ॥ संध्यावंदना बैसला ॥ ११४ ॥ <br>
इतुकें उणें देखतां जाण ॥ कलीनें मांडिलें विंदाण ॥ <br>
दायाद एक आला दुरोन ॥ पुष्कर नाम तयाचें ॥ ११५ ॥ <br>
तयासी कलि म्हणत ॥ नळाशीं तूं खेळे द्यूत ॥ <br>
द्वापार कपटअक्ष सत्य ॥ वृषभ तेथें होईन मी ॥ ११६ ॥ <br>
पुष्कर म्हणे वित्त नाहीं मज ॥ केविं नळाशीं खेळूं पैज ॥ <br>
कलि म्हणे तूं होय सतेज ॥ पाठ तुझी राखितों मी ॥ ११७ ॥ <br>
पन्नास वृषभ उभे करीं तत्त्वतां ॥ सर्व राज्य येईल तुझ्या हाता ॥ <br>
नैषधास दवडोनि दिगंता ॥ दरिद्रव्यथा पाववूं ॥ ११८ ॥ <br>
कक्षेस अक्ष घेऊन सत्वर ॥ नलरायास भेटला पुष्कर ॥ <br>
म्हणे माझीं ही पन्नास ढोर ॥ उभीं करितों खेळ तूं ॥ ११९ ॥ <br>
मज हारी येतां ढोरे घेई ॥ तुज म्यां जिकिल्या राज्य देईं ॥ <br>
मग राज्य पदार्थ सर्वही ॥ हिरोनि नेले पुष्करें ॥ १२० ॥ <br>
वाजी वारण पदाति रथ ॥ कोश देश गड दुर्ग अमित ॥ <br>
पुष्करें जिंकिले समस्त ॥ चिंताग्रस्त लोक जाहले ॥ १२१ ॥ <br>
समस्त प्रजा मिळोन ॥ नळास विनविती कर जोडून ॥ <br>
कपटद्यूत हें माजवून ॥ सर्वथाही खेळों नको ॥ १२२ ॥ <br>
कलीनें व्यापिलें नळाचे मन ॥ प्रजांस नेदी प्रतिवचन ॥ <br>
दमयंती समीप येऊन ॥ नृपालागीं विनवित ॥ १२३ ॥ <br>
म्हणे सकलनृपचक्रचूडामणी ॥ अमात्य विनविती कर जोडूनी ॥ <br>
पौरलोक व्याकुल मनीं ॥ न पाहसी कां नृपोत्तमा ॥ १२४ ॥ <br>
सर्वथा न बोले नृपनाथ ॥ पणामागें पण हरत ॥ <br>
मग वार्ष्णेय सारथि सत्य ॥ बोलावित दमयंती ॥ १२५ ॥ <br>
म्हणे वेगें सिद्ध करीं स्यंदन ॥ इंद्रसेनी आणि इंद्रसेन ॥ <br>
दोन्हीं बालकें नेऊन ॥ भीमकापाशीं घालावीं ॥ १२६ ॥ <br>
नैषधें हरविलें सर्व ॥ आम्हांस जगती नेदी ठाव ॥ <br>
बुडालें राज्यवैभव ॥ घोर कर्म ओढवलें ॥ १२७ ॥ <br>
तें वार्ष्णेयें ऐकोन ॥ दोन्हीं बाळकें रथीं बैसवून ॥ <br>
विदर्भदेशासी नेऊन ॥ घालविलीं अति त्वरें ॥ १२८ ॥ <br>
वर्तमान ऐकोन सर्व ॥ शोकाकुलित भीमकराव ॥ <br>
म्हणे विनाशकालीं बुद्धीचें वैभव ॥ विपरीत जाहलें नळाचें ॥ १२९ ॥ <br>
यावरी वार्ष्णेय सारथी ॥ ऋतुपर्ण अयोध्येचा नृपती ॥ <br>
सेवा अंगीकारूनि निश्चिती ॥ राहिला तो प्रस्तुत तेथें ॥ १३० ॥ <br>
इकडे पुष्कर सर्व हिरोन ॥ नैषधाप्रति बोले वचन ॥ <br>
घालीं दमयंतीचा पण ॥ नळ ऐकोनि उगाची ॥ १३१ ॥ <br>
मग दोघांचीं भूषणें वस्त्रें ॥ हिरोनि घेतलीं पुष्करें ॥ <br>
म्हणे राज्यातून त्वरें ॥ उठा जा तुम्ही आताची ॥ १३२ ॥ <br>
पुष्करें धांडोरा पिटोन ॥ आज्ञापिले नगरजन ॥ <br>
जो नळाशीं करील भाषण ॥ त्यास दंडीन क्षणार्धें ॥ १३३ ॥ <br>
नगराबाहेर तीन दिन ॥ राहती निराहार दीनवदन ॥ <br>
द्वारीं उभे राहूं न देती जन ॥ बोलूं वचन न शकती ॥ १३४ ॥ <br>
एक एक वसनवेष्टित ॥ अंग उघडें केश मुक्त ॥ <br>
प्राण क्षुधेने व्याकुल होत ॥ वनांतरीं प्रवेशती ॥ १३५ ॥ <br>
तो देखिले शकुंत ॥ नैषध त्यांसी धरू धांवत ॥ <br>
तंव ते दूर दूर पळत ॥ नैषध टाकित वस्त्र वरी ॥ १३६ ॥ <br>
अर्ध टाकिलें वसन ॥ पक्षी अवघे उडाले घेऊन ॥ <br>
नैषध जाहला तेव्हां दीनवदन ॥ पक्षी वचन बोलती ॥ १३७ ॥ <br>
आम्ही पुष्कराचे अक्ष जाण ॥ घेऊन जातों तुझें वसन ॥ <br>
एवं नळास नारायण ॥ पाठमोरा जाहला ॥ १३८ ॥ <br>
असो नैषधराज नग्न ॥ क्षुधातुर अत्यंत दीन ॥ <br>
तो कलि होऊनि मीन ॥ जलाबाहेर पडियेला ॥ १३९ ॥ <br>
तो मत्स्य मारूनि त्वरित ॥ वैदर्भीपाशीं नळ देत ॥ <br>
म्हणे हा मत्स्य पचवूनि त्वरित ॥ पाक करीं वरानने ॥ १४० ॥ <br>
क्षुधेनें जाताती प्राण ॥ दमयंतीनें भाजिला मीन ॥ <br>
जलासमीप धुवावया लागून ॥ मृगशावाक्षी बैसली ॥ १४१ ॥ <br>
मत्स्यमुखीं घालोनि अंगुळी ॥ दुर्गंधि धूत वैदर्भबाळी ॥ <br>
अमृत स्रवतां तत्काळीं ॥ मीन सजीव जाहला ॥ १४२ ॥ <br>
न लागतां एक क्षण ॥ अगाध जीवनीं पळाला मीन ॥ <br>
देखोनि वीरसेननंदन ॥ परम क्षोभ पावला ॥ १४३ ॥ <br>
म्हणे क्षुधेनें जाती माझे प्राण ॥ नष्टे कैसा हरविला मीन ॥ <br>
मग म्हणे हा विंध्याद्रि ओलांडून ॥ जाईं आपुल्या माहेरा ॥ १४४ ॥ <br>
वैदर्भी बोले वचना ॥ म्हणे राजेंद्रचक्रमुकुटरत्‍ना ॥ <br>
चारुगात्रा विशालनयना ॥ गुणनिधाना मम प्रिया ॥ १४५ ॥ <br>
हें शरीर आणि प्राण ॥ ओवाळीन तुजवरून ॥ <br>
तव वदनसरोजीं माझे नयन ॥ मिलिंद होऊन लुब्धले ॥ १४६ ॥ <br>
तुज दुःखसमुद्रीं लोटून ॥ जरी जाऊं इच्छी माझें मन ॥ <br>
तरी हे रसना झडोन ॥ कीटक पडोत आतांची ॥ १४७ ॥ <br>
पाहतां तव वदनसुधाकर ॥ नृत्य करी मम मानसचकोर ॥ <br>
क्षणभरी न देखतां वक्त्र ॥ वाटे नेत्र उन्मळती ॥ १४८ ॥ <br>
प्राणपतीचें भाग्य पाहूनी ॥ प्रीति करिती सर्व नितंबिनी ॥ <br>
भ्रतार दुःखी दृष्टीं देखोनी ॥ जाती पापिणी टाकूनियां ॥ १४९ ॥ <br>
मी वैदर्भराजनंदिनी ॥ मज प्रसवली नाहीं ऐशी जननी ॥ <br>
तुज सांडोनि घोर विपिनीं ॥ मी न जाई जनकगृहा ॥ १५० ॥ <br>
अवंचक स्त्री मुख्यप्रधान ॥ होय मित्रांमाजी चूडारत्‍न ॥ <br>
सुखदुःखांची भागीण ॥ सांगातीण अंतकाळीं ॥ १५१ ॥ <br>
ऐकोनि पद्माक्षीच्या निर्धारा ॥ नलनेत्रीं आल्या अश्रुधारा ॥ <br>
परि कलीच्या गति विचित्रा ॥ वियोग पाडिला क्षणार्धें ॥ १५२ ॥ <br>
वैदर्भी म्हणे कमलेक्षणा ॥ मज मार्ग कां दाविसी क्षणक्षणां ॥ <br>
तरी जाऊं चला वैदर्भदर्शना ॥ राज्य सर्व ओपील तूतें ॥ १५३ ॥ <br>
नैषध म्हणे अवदशा घेऊन ॥ केविं तव जनका दाऊं वदन ॥ <br>
हें न घडे मजपासून ॥ कल्पांतींही सुलक्षणे ॥ १५४ ॥ <br>
क्षुधें उष्णें कष्टलों बहुत ॥ जलीं मत्स्य भाजला गेला सत्य ॥ <br>
पवन पक्षी वस्त्र हिरोनि नेत ॥ अर्घ दिधलें नेसावया ॥ १५५ ॥ <br>
अस्ता गेला वासरमणी ॥ पुढें शून्यमाळा देखिली नयनीं ॥ <br>
दोघें पहुडलीं तये स्थानीं ॥ अंगास धरणी खुपतसे ॥ १५६ ॥ <br>
दुःखें निद्रा आली दमयंतीप्रती ॥ नैषध जागा विचारी चित्तीं ॥ <br>
पाहुनियां वैदर्भीप्रती ॥ म्हणे मरण मज कां नये ॥ १५७ ॥ <br>
हे सकल प्रमदाची ईश्वरी ॥ इची प्रतिमा नाहीं उर्वीवरी ॥ <br>
अहा वैदर्भराजकुमारी ॥ धरणीवरी पडियेली ॥ १५८ ॥ <br>
जिचे अंगींचा परम सुवास ॥ तिचे धुळींत लोळती केश ॥ <br>
हे हृषीकेश व्योमकेश ॥ काय दुःख पाहतां हें ॥ १५९ ॥ <br>
मनीं विचारी वीरसेननंदन ॥ जाऊं इचा त्याग करून ॥ <br>
इचें दुःख माझे नयन ॥ शक्य न होती देखावया ॥ १६० ॥ <br>
हे पतिव्रतांत शिरोरत्‍न ॥ कोणी पुरुष करितां प्रयत्‍न ॥ <br>
दृष्टीनें टाकील भक्ष्य करून ॥ नलगे रक्षण दुजें कांहीं ॥ १६१ ॥ <br>
तों कलीनें ते अवसरीं ॥ नळापुढें टाकिली सुरी ॥ <br>
अर्धवस्त्र छेदोनि निर्धारीं ॥ नळ तेथूनि निघाला ॥ १६२ ॥ <br>
शतपदे गेला ते अवसरीं ॥ गहिंवर दाटला अंतरीं ॥ <br>
परतोन पाहे राजकुमारी ॥ अनाथापरी पडलीसे ॥ १६३ ॥ <br>
क्षणक्षणां येत परतोनी ॥ अश्रुजीवनीं भिजे धरणी ॥ <br>
म्हणे अन्याय नसतां ये वनीं ॥ कैशी त्यागूं इयेतें ॥ १६४ ॥ <br>
जिच्या अंगुष्ठावरून ॥ सांडणे करावा मीनकेतन ॥ <br>
जिचें वदनांबुज पाहोन ॥ रंभा उर्वशी लज्जित ॥ १६५ ॥ <br>
स्वप्नांतही हे नसे त्याज्य ॥ देखिला नाहीं तसा अन्याय ॥ <br>
जागृत जाहल्या करील काय ॥ प्राण देईल मजलागीं ॥ १६६ ॥ <br>
पृथ्वी आप अनल अनिल  गगन ॥ यांस नळ प्रार्थी कर जोडोन ॥ <br>
वृकव्याघ्रादि  प्राणी दारुण  ॥ करा रक्षण इयेचें ॥ १६७ ॥ <br>
मग कठिण करून मन ॥ प्रवेशला घोर विपिन ॥ <br>
आठवूनि वैदर्भीचे गुण ॥ करी रोदन राव तो ॥ १६८ ॥ <br>
दमयंती जागी होत ॥ घाबरेपणें पाहे कांत ॥ <br>
तो अर्धवस्त्र छेदून त्वरित ॥ टाकून गेला घोरवना ॥ १६९ ॥ <br>
वक्षःस्थल बडवून ॥ भूमीस पडे मूर्च्छा येऊन ॥ <br>
नैषधा नैषधा म्हणोन ॥ रानोरान हिंडतसे ॥ १७० ॥ <br>
लोभियांचें जैसें धन ॥ तस्करीं नेले हिरोन ॥ <br>
तैशी वैदर्भी नाम घेऊन ॥ रजनीमाजी वनीं धांवे ॥ १७१ ॥ <br>
अहा पुण्यश्लोका नलराया ॥ मी मुक्तकेशीं झाडीन तुझे पायां ॥ <br>
तुजवरून माझी काया ॥ कुरवंडी करीन आतांची ॥ १७२ ॥ <br>
हे नैषधा गुणसमुद्रा ॥ कीं विनोद करिसी राजेंद्रा ॥ <br>
जवळी असोन अति उदार ॥ प्रत्युत्तर न देसी ॥ १७३ ॥ <br>
चरणीं चालतां श्रमली बहुत ॥ मूर्च्छना येऊन वाटे पडत ॥ <br>
म्हणे हा नाथ हा नाथ ॥ म्हणोन धांवत चहूंकडे ॥ १७४ ॥ <br>
आंधळें सोडोनि वनांतरीं ॥ सांगाती गेला दुरीच्या दूरी ॥ <br>
तीच दमयंतीची परी ॥ अंत नाहीं शोकातें ॥ १७५ ॥ <br>
तिचे सुकुमार चरण ॥ रुतती खडे कंटक तीक्ष्ण ॥ <br>
वैदर्भीची करुणा देखोन ॥ वृक्ष पक्षी गहिंरती ॥ १७६ ॥ <br>
वैरभाव टाकोनी ॥ सकल श्वापदें रडती ते क्षणीं ॥ <br>
सव्यापसव्य जाय घोरकाननीं ॥ मार्ग कोठे दिसेना ॥ १७७ ॥ <br>
वनीं हिंडतां वैदर्भबाळी ॥ अजगरें अकस्मात गिळिली ॥ <br>
नलराया धांव धांव ये वेळीं ॥ अजगरें ग्रासिलीं तव प्रिया ॥ १७८ ॥ <br>
कर्णीं ऐकतां करुणास्वर ॥ व्याध एक धांवला सत्वर ॥ <br>
तेणें शस्त्रे फाडोनि अजगर ॥ लावण्यगंगा सोडविली ॥ १७९ ॥ <br>
व्याधें प्रक्षालून केलें सावधान ॥ म्हणे पद्याक्षी तूं आहेस कोण ॥ <br>
भैमीनें सांगितलें वर्तमान ॥ पूर्वीहून वर्तलें जें ॥ १८० ॥ <br>
देखोनि सौंदर्य अपार ॥ व्याध जाहला कामातुर ॥ <br>
आलिंगन द्यावयास सत्वर ॥ सरसावला पापी तो ॥ १८१ ॥ <br>
मरण विसरून पतंग ॥ दीपास चुंबुं धांवे सवेग ॥ <br>
कीं राजहंसास काग ॥ स्पर्शावया धावला ॥ १८२ ॥ <br>
असो वैदर्भीने क्षोभून परम ॥ व्याल तत्काल केला भस्म ॥ <br>
जैसा पंचाननापुढें काम ॥ गेला दग्ध होऊनि ॥ १८३ ॥ <br>
असो त्या घोर अरण्यांत ॥ दमयंती नल नाम घेत जात ॥ <br>
श्वापदें होती भयभीत ॥ स्वरूप देखतां भैमीचें ॥ १८४ ॥ <br>
अर्धवस्त्र जात नेसोनी ॥ मुक्तकेशा पद्यनयनी ॥ <br>
श्वापदांप्रति पुसे वनीं ॥ नळ देखिला काय सांगा ॥ १८५ ॥ <br>
मज कां नयेचि मरण ॥ श्वापद हो भक्षा मजलागून ॥ <br>
हे विंध्याचल बोल वचन ॥ नलराव कोठे आहे पां ॥ १८६ ॥ <br>
उत्तरपंथें जात दमयंती ॥ तो देखिल्या तापसपंक्ती ॥ <br>
जितेद्रिय तपश्चर्या करिती ॥ पुसे त्यांप्रति कोमलांगी ॥ १८७ ॥ <br>
तापसी म्हणती हे कोण मंगळा ॥ आमची तपश्चर्या आली फळा ॥ <br>
कीं प्रणवरूपिणी वेल्हाळा ॥ महामाया आदिशक्ती ॥ १८८ ॥ <br>
कीं हे साक्षात्‌ अपर्णा ॥ कीं पद्यजातजनकाची ललना ॥ <br>
कीं प्रत्यक्ष हे मित्रकन्या ॥ प्रसन्न व्हावया उतरली ॥ १८९ ॥ <br>
कीं नळाची दमयंती ॥ जीस बहु काव्यकर्ते वर्णिती ॥ <br>
तो समीप येऊन जाहली पुसती ॥ देखिला नृपति नळ काय ॥ १९० ॥ <br>
कष्टी देखोनि अपार ॥ गहिंवरें दाटले वसुधामर ॥ <br>
म्हणती सौभाग्यसरिते तुझा प्राणेश्वर ॥ तुज सत्वर भेटेल हो ॥ १९१ ॥ <br>
बालपद्मदलनयनी ॥ गेली विंध्याद्रि ओलांडूनी ॥ <br>
पुढें नदीतीरीं देखिले ते क्षणीं ॥ सौदागर उतरले ॥ १९२ ॥ <br>
वणिक्पति  मुख्य देख ॥ त्याचें नाम सार्थवाहक ॥ <br>
तो सर्व वस्तुंचा रक्षक ॥ गज तुरंग रथादि ॥ १९३ ॥ <br>
त्यांची धरून संगती ॥ रजनी क्रमीत दमयंती ॥ <br>
तो वनींचे निरंकुशहस्ती ॥ उदकप्राशना तेथें आले ॥ १ ए ४ ॥ <br>
मत्तइभ  नाटोपती कोणा ॥ मारीत चालिले वणिक्‌सेना ॥ <br>
अंधारी व्यक्त न दिसती कोणा ॥ महाप्रलय वर्तला ॥ १९५ ॥ <br>
ठाव नेदी कोठें क्षिती ॥ महावनीं प्रवेशे दमयंती ॥ <br>
असो उगवला गभस्ती  ॥ वणिक् किंचित उरले पैं ॥ १९६ ॥ <br>
त्यांचे संगतीं सुंदरी ॥ पावली चैद्यवसूची पुरी ॥ <br>
नगरांत जातां झडकरी ॥ लोक अपार मिळाले ॥ १९७ ॥ <br>
तेथें राजा सुबाहु थोर ॥ त्याचे मातेनें लक्षिली सुंदर ॥ <br>
धात्री पाठवूनि सत्वर ॥ उपरीवरी नेली ते ॥ १९८ ॥ <br>
राजमाता पुसे प्रीतीनें ॥ तूं कोणाची सांग मृगलोचने ॥ <br>
अमरप्रभे सुहास्यवदने ॥ जाहलें येणें कोठोनि ॥ १९९ ॥ <br>
मग वैदर्भी तेव्हां बोलत ॥ असंख्यलक्षणी माझा कांत ॥ <br>
कर्मभोगें जाहलें विपरीत ॥ आलें हिंडत अर्धवस्त्रीं ॥ २०० ॥ <br>
मग बोले राजमाता ॥ मी शोधून आणीन तुझ्या कांता ॥ <br>
अथवा तोचि येईल तत्त्वतां ॥ तुजकारणें शोधित ॥ २०१ ॥ <br>
तुज देखोनि माये ॥ मज बहु स्नेह उपजला आहे ॥ <br>
तूं मजपाशीं सदा राहें ॥ कन्या माझी होय तूं ॥ २०२ ॥ <br>
दमयंती बोले वचन ॥ न करीं मी कोणाचें उच्छिष्टभोजन ॥ <br>
अथवा पादप्रक्षालन ॥ न करीं भाषण कोणाशी ॥ २०३ ॥ <br>
पति आणिशी शोधून ॥ तरी मी तुजपाशी राहीन ॥ <br>
राजमातेनें भाक देऊन ॥ कन्या म्हणोनि ठेविली ॥ २०४ ॥ <br>
सुनंदानामें कन्या जाण ॥ भैमी जाहली तिची सांगातीण ॥ <br>
असो इकडे नळ घोरकानन ॥ हिंडतसे अति शोकें ॥ २०५ ॥ <br>
तो अद्‌भुत देखिला दावानळ ॥ आकाशपंथें चालली ज्वाळ ॥ <br>
नळा धांव धांव तत्काळ ॥ कर्णी ध्वनि ऐकिली ॥ २०६ ॥ <br>
नळ जवळी आला धांवत ॥ तों कर्कोटक बैसला कुंडलवत ॥ <br>
म्हणे राया वणवा अद्‌भुत ॥ काढीं मज येथोनि ॥ २०७ ॥ <br>
मी पूर्वी बहुत उन्मत्त ॥ सर्वथा मी निंदीं साधुभक्त ॥ <br>
नारदें शापिलें यथार्थ ॥ कर्कोटकदेह पावसी ॥ २०८ ॥ <br>
मग मीं करोनि म्लानवदन ॥ धरिले नारदस्वामीचे चरण ॥ <br>
नारदासी स्नेह दाटला पूर्ण ॥ काय वचन बोलत ॥ २०९ ॥ <br>
मग उःशाप बोलिला तत्काल ॥ तुज वनीं उद्धरील नल ॥ <br>
तरी माझेनें न घालवे पाऊल ॥ काढून घेईं मज आतां ॥ २१० ॥ <br>
कर्कोटक जाहला लहान ॥ नळे खांदां घेतला उचलोन ॥ <br>
वणव्याबाहेर नेऊन ॥ ठेविता जाहला तेधवां ॥ २११ ॥ <br>
तो कर्कोटकें हस्तास दंश केला ॥ विषानलें नळ काळा जाहला ॥ <br>
कर्कोटक म्हणे राजा नला ॥ चिंता कांहीं करूं नको ॥ २१२ ॥ <br>
म्यां तुझें रूप झांकिलें निःशेष ॥ तुज न बाधी दुसरें विष ॥ <br>
कार्य जाहलिया निःशेष ॥ पूर्ववत्‌ होशील तूं ॥ २१३ ॥ <br>
कर्कोटकें दिधलें दिव्य वसन ॥ हें नैषधा करीं जतन ॥ <br>
माझें करून स्मरण ॥ शेवटीं हें पांघुरें ॥ २१४ ॥ <br>
तेणें पूर्वस्वरूप होशील ॥ भेटेल दमयंती वेल्हाळ ॥ <br>
स्वराज्यास पावशील ॥ पुण्यश्लोका नलराया ॥ २१५ ॥ <br>
ऐसें तो नाग बोलोन ॥ तत्काल पावला अंतर्धान ॥ <br>
मग नलराय अयोध्येस जाऊन ॥ ऋतुपर्णरायासी भेटला ॥ २१६ ॥ <br>
ऋतुपर्ण पुसे तूं कोण ॥ येरू म्हणे मी बाहुकाभिधान ॥ <br>
अश्वसारथ्यगतिलक्षण ॥ जाणतसें सर्वही ॥ २१७ ॥ <br>
ठाऊक आहे सूपशास्त्र ॥ अन्ने करीन चित्रविचित्र ॥ <br>
ऋतुपर्णे संतोषोनि अपार ॥ अश्वशिक्षे ठेविला ॥ २१८ ॥ <br>
वार्ष्णेय सारथि आहे ॥ परी तूं सर्वांहूनि श्रेष्ठ होये ॥ <br>
असो बाहुक राहिला पाहें ॥ सेवा करून रायाची ॥ २१९ ॥ <br>
विकले होऊन रजनीमाझारी ॥ दमयंतीलागीं विलाप करी ॥ <br>
अहा प्राणवल्लभे सुंदरी ॥ कोणीकडे गेलीस ॥ २२० ॥ <br>
तो जीवलनामें राजसेवक जाण ॥ बाहुकास पुसे वर्तमान ॥ <br>
रात्रीं विलाप करिसी दारुण ॥ तें कारण सांग पां ॥ २२१ ॥ <br>
बाहुक म्हणे ते क्षणीं ॥ कोणीएक मंदबुद्धि प्राणी ॥ <br>
दिव्यस्त्री सांडोनि वनीं ॥ आतां मनीं झुरतसे ॥ २२२ ॥ <br>
निरपराध स्त्री निर्मल ॥ सौंदर्यसमुद्रींचें मुक्ताफल ॥ <br>
श्रृंगारवैरागरीचें तेजाळ ॥ दिव्यरत्‍न त्यागिलें ॥ २२३ ॥ <br>
ऐशी सांडोनि सुंदरी ॥ आतां मूर्ख तो शोक करी ॥ <br>
त्याची रीति ये अवसरीं ॥ मी सहज दावितों ॥ २२४ ॥ <br>
इकडे वैदर्भींची बाळे पाहून ॥ भीमकराजा शोकें क्षीण ॥ <br>
शोधावया ब्राह्मण ॥ पृथ्वीवरी पाठविले ॥ २२५ ॥ <br>
जामात आणि कन्यारत्‍न ॥ ठायीं पाडील जो ब्राह्मण ॥ <br>
त्यासी अलंकार सहस्त्रगोदान ॥ देईन जाण मागेल तें ॥ २२६ ॥ <br>
छप्पन्न देशांमाजी जाण ॥ साक्षेपें शोधिती ब्राह्मण ॥ <br>
त्यांत सुदेव ज्याचे अभिधान ॥ चैद्यवसुपुरीं आला तो ॥ २२७ ॥ <br>
तेणें दमयंती देखिली ॥ जैसी राहूनें चंद्रप्रभा ग्रासिली ॥ <br>
कीं दिव्यप्रवालवल्ली ॥ दग्ध जाहली अग्नींत ॥ २२८ ॥ <br>
पंकें माखिलें मुक्ताफळ ॥ तैशी झांकिली ते वेल्हाळ ॥ <br>
तो सुदेव देखतां तत्काळ ॥ रडों लागली वैदर्भी ॥ २२९ ॥ <br>
शोकार्णवीं भैमी पडली ॥ देखोन सुनंदा सद्‌गद जाहली ॥ <br>
राजमाता जवळी आली ॥ पुसों लागली विप्रातें ॥ २३० ॥ <br>
सुदेव सांगत तिजप्रती ॥ तुझे भगिनीची कन्या हे दमयंती ॥ <br>
वनीं सांडोनि गेला पती ॥ इची गति हे जाहली ॥ २३१ ॥ <br>
ही सकल प्रमदांची स्वामिणी ॥ कपाळी अक्षय्य रत्‍नमणी ॥ <br>
सुनंदा कपाळ धुवोनी ॥ पाहती जाहली तेधवां ॥ २३२ ॥ <br>
तो भाळी रत्‍नमणि झळाळी ॥ राजमाता कंठीं मिठी घाली ॥ <br>
म्हणे म्यां नाहीं ओळखिली ॥ भगिनीकन्या माझी हे ॥ २३३ ॥ <br>
अहा अन्याय जाहला प्रबळ ॥ नोळखे भगिनीकन्या वेल्हाळ ॥ <br>
जैसें जवळी असोनि मुक्ताफळ ॥ अंधाप्रति दिसेना ॥ २३४ ॥ <br>
दमयंती बोले वचन ॥ माते मी पितृगृहास जाईन ॥ <br>
संगे देऊन अपार सैन्य ॥ वैदर्भपुरा पाठविली ॥ २३५ ॥ <br>
दृष्टीं न पडता भ्रतार ॥ नेघेचि वस्त्रें अलंकार ॥ <br>
वहनीं बैसवूनि सुंदर ॥ निजमाहेरा पाठविली ॥ २३६ ॥ <br>
दृष्टीं देखतां दमयंती ॥ माता पिता वेगें भेटती ॥ <br>
बाळे येऊन गळां पडती ॥ नाहीं अंत शोकातें ॥ २३७ ॥ <br>
सुदेव शांतवी समस्तां ॥ आतां कां शोक करितां वृथा ॥ <br>
नळ शोधावा तत्त्वतां ॥ अवनीमाजी यावरी ॥ २३८ ॥ <br>
मग सुदेवास सहस्त्रगोदान ॥ पूजिला अलंकार देऊन ॥ <br>
वैदर्भ म्हणे वीरसेननंदन ॥ शोधी आतां सत्वर ॥ २३९ ॥ <br>
माझें वनीं हरपलें दिव्यरत्‍न‘ ॥ जो कोणी देईल आणून ॥ <br>
त्यास मी दिव्यवस्त्रालंकारीं पूजीन ॥ सुरभि देईन सहस्रवरी ॥ २४० ॥ <br>
असो ग्राम घोषपुरें पट्टणें ॥ द्विज शोधिती नळाकारणें ॥ <br>
देश दुर्गें कठिण स्थानें ॥ पाहती बहुत कुशलत्वें ॥ २४१ ॥ <br>
त्यांत पर्णादनामा ब्राह्मण ॥ तो आला अयोध्येहून ॥ <br>
दमयंतीतें वर्तमान ॥ सांगता जाहला तेथींचें ॥ २४२ ॥ <br>
अयोध्यानगर परम पवित्र ॥ घेतला घरोघरीं समाचार ॥ <br>
अहो दमयंती तुझें चरित्र ॥ जाहलें तें सर्व कथियेलें ॥ २४३ ॥ <br>
सर्व पुरुषां ऐकविलें कर्णीं ॥ प्रत्युत्तर न देती कोणी ॥ <br>
परी राजसारथि ऐकोनी ॥ साक्षेपें जवळी पातला ॥ २४४ ॥ <br>
तयाचें नाम बाहुक ॥ तेणें तुझ्या गोष्टी ऐकोनि देख ॥ <br>
करिता जाहला अपार शोक ॥ न कळत कोणातें ॥ २४५ ॥ <br>
म्हणे अहा दमयंती राणी ॥ निरपराध त्यागिली कामिनी ॥ <br>
प्राणवल्लभा कोणे वनीं ॥ रडत फिरत असेल ॥ २४६ ॥ <br>
अहा प्रिये गुणभरिते ॥ गुणगंभीरे सौभाग्यसरिते ॥ <br>
पतिमानसकल्पलते ॥ पतिव्रते धन्य तूं ॥ २४७ ॥ <br>
कुलवंत कामिनी शुद्ध ॥ जरी जाहला पतीचा अपराध ॥ <br>
तरी न धरिती हृदयीं खेद ॥ कांहीं शब्द न ठेविती ॥ २४८ ॥ <br>
पर्णादें सांगतां वर्तमान ॥ भैमीनें त्यास गौरवून ॥ <br>
मग पाठविला सुदेव ब्राह्मण ॥ अयोध्येसी तेधवां ॥ २४९ ॥ <br>
विप्र ज्ञानी परम चतुर ॥ ऋतुपर्णास भेटला सत्वर ॥ <br>
दमयंतीने सांगितला विचार ॥ तोचि त्यासी कथियेला ॥ २५० ॥ <br>
म्हणे दमयंतीचें स्वयंवर पूर्ण ॥ पुनः मांडिलें दुसरेन ॥ <br>
उदयीक प्रातःकालीं आहे लग्न ॥ नेम हाच केला असे ॥ २५१ ॥ <br>
प्रातःकालीं येईल जो भूपाळ ॥ त्यास ते घालील माळ ॥ <br>
ऋतुपर्णें तत्काळ ॥ बाहुका वर्तमान सांगितले ॥ २५२ ॥ <br>
दमयंतीचे उदयीक लग्न ॥ नैषध मनांत भावी पूर्ण ॥ <br>
मजकारणें करिते प्रयत्‍न ॥ गुणनिधान दमयंती ॥ २५३ ॥ <br>
बाहुक रायास बोले वचन ॥ सूर्योदय न होतो पूर्ण ॥ <br>
पांचशत योजन ॥ रथा चालवीन जाणपां ॥ २५४ ॥ <br>
मग पवनासमान तुरंग ॥ बाहुकें काढिलें सवेग ॥ <br>
रोडके देखोनि क्षीणांग ॥ ऋतुपर्ण बोलतसे ॥ २५५ ॥ <br>
म्हणे उत्तम अश्वरत्‍नें टाकून ॥ हे रोडके आणिले निवडून ॥ <br>
तो बाहुक बोले वचन ॥ यांची परीक्षा मी जाणें ॥ २५६ ॥ <br>
केतकीचें लघुपत्र जाण ॥ धाकटा दिसे पंचानन ॥ <br>
थोरपणासी नाहीं कारण ॥ ऐकतां ऋतुपर्ण तोषला ॥ २५७ ॥ <br>
या अश्वांचें अंतर सवेग ॥ राया कळेल क्रमितां मार्ग ॥ <br>
चिमणें रत्‍न सुरंग ॥ थोर पाषाण कासया ॥ २५८ ॥ <br>
मग रथीं ऋतुपर्ण बैसला ॥ घोडे जुंपिले ते वेळां ॥ <br>
वार्ष्णेयें सारथ्य केलें नळा ॥ पूर्वी जाण नेमाचें ॥ २५९ ॥ <br>
तुरंग जाती जैसे पवन ॥ परम संतोषला ऋतुपर्ण ॥ <br>
म्हणे अश्वज्ञानी निपुण ॥ मातलि किंवा नळ एक ॥ २६० ॥ <br>
मातली ऐसे याचे गुण ॥ परि शरीर दिसे विवर्ण ॥ <br>
तों उत्तरीय वस्त्र पडलें गळोन ॥ घे घे म्हणोन राव बोले ॥ २६१ ॥ <br>
तों बाहुक बोले वचन ॥ द्वादश योजनीं राहिलें वसन ॥ <br>
तो बिभीतकवृक्ष देखोन ॥ ऋतुपर्ण बोलत ॥ २६२ ॥ <br>
या वृक्षास फळें पर्णे किती ॥ बाहुका तुज सांगेन गणती ॥ <br>
स्थिर करून रथगती ॥ कौतुकें नृप बोलतसे ॥ २६३ ॥ <br>
बाहुकें उतरून रथातळीं ॥ फळें पर्णे सर्व मोजिलीं ॥ <br>
सांगितलीं तितुकींच भरलीं ॥ परमाश्चर्य करीत तो ॥ २६४ ॥ <br>
मग संख्येची विद्या संपूर्ण ॥ दुसरें अक्षहृदयज्ञान ॥ <br>
दोन विद्या ऋतुपर्ण ॥ बाहुकास समर्पी ॥ २६५ ॥ <br>
अश्वशिक्षापरीक्षाज्ञान ॥ बाहुकापाशीं शिके ऋतुपर्ण ॥ <br>
विद्येनें विद्या संपूर्ण ॥ सफळ जाहली दोघांतें ॥ २६६ ॥ <br>
बाहुकें अक्षविद्या जाणतां ॥ हृदयांतून कलि निघाला अवचिता ॥ <br>
नळाचे चरणीं ठेविा माथा ॥ बोलता जाहला मूर्तिमंत ॥ २६७ ॥ <br>
म्हणे म्यां तुज छळिलें बहुत ॥ हें जो चरित्र श्रवण करित ॥ <br>
त्यास मी पीडीना यथार्थ ॥ सत्य सत्य त्रिवाचा ॥ २६८ ॥ <br>
मग बिभीतकाच्या वृक्षांत तत्काल ॥ प्रवेशला तो कलि खल ॥ <br>
म्हणोनि बिभीतकवृक्ष अमंगळ ॥ छायेसमीप न बैसावें ॥ २६९ ॥ <br>
ऐसे वार्ष्णेय बाहुक ऋतुपर्ण ॥ तिघे रथारूढ होऊन ॥ <br>
वैदर्भपुरीं पाहती येऊन ॥ तों तेथें कांहीं दिसेना ॥ २७० ॥ <br>
न दिसे कांहीं स्वयंवराची स्थिती ॥ कोणी नाहींत भूपती ॥ <br>
ऋतुपर्ण तेव्हां चित्तीं ॥ परम लज्जित जाहला ॥ २७१ ॥ <br>
तो भैमीप्रति शकुन ॥ जाणविती शुभचिन्ह ॥ <br>
मग उपरीवरी चढोन ॥ रथगति परीक्षी ॥ २७२ ॥ <br>
म्हणे हे रथगति जाणा ॥ नळाविण न ये कोणा ॥ <br>
असो भीमक ऋतुपर्णा ॥ भेटता जाहला येऊनि ॥ २७३ ॥ <br>
भीमकें गृहास नेऊन ॥ आदरें पूजिला ऋतुपर्ण ॥ <br>
म्हणे कां जाहलें आगमन ॥ काय कारण कल्पिलें ॥ २७४ ॥ <br>
मग अयोध्यापति बोले वचना ॥ सहज आलों तुमच्या दर्शना ॥ <br>
राये देऊन उत्तम सदना ॥ उपचार सर्व पाठविले ॥ २७५ ॥ <br>
रथशाळेस बाहुक जाण ॥ राहता जाहला जाऊन ॥ <br>
तुरंग सेवा करून ॥ यथोपचारें तोषविले ॥ २७६ ॥ <br>
मग यावरी दमयंती ॥ पाठवी केशिनीनामें दूती ॥ <br>
म्हणे परीक्षा करून बहुरीतीं ॥ येई पाहून कोण तो ॥ २७७ ॥ <br>
तो केशिनी चतुर येऊनी ॥ पुसत बाहुकालागूनी ॥ <br>
काय कारण कल्पुनी ॥ तुम्ही येथें पातलां ॥ २७८ ॥ <br>
तो म्हणे दमयंतीचें स्वयंवर ॥ बोलिला येऊन सुदेव विप्र ॥ <br>
म्हणोनि अयोध्येचा नृपवर ॥ ऋतुपर्ण येथें पातला ॥ २७९ ॥ <br>
मी त्याचा सारथि बाहुक ॥ वार्ष्णेय नलसारथि देख ॥ <br>
केशिनी पुसे नैषध सम्यक ॥ कोठे आहे सांग पां ॥ २८० ॥ <br>
बाहुक म्हणे नेणवे कांहीं ॥ गुप्त राहिला कोणे ठायीं ॥ <br>
काया पालटोनि महीं ॥ कोठे हिंडतो कळेना ॥ २८१ ॥ <br>
केशिनी माघारीं येऊन ॥ दमयंतीस सांगे वर्तमान ॥ <br>
नेसला आहे अर्धवसन ॥ परी काय जाण ते नव्हे ॥ २८२ ॥ <br>
त्याची पाहतां वर्तणूक ॥ नळाऐशी दिसे सम्यक ॥ <br>
सत्कर्माचरण सद्विवेक ॥ नैषधाऐसा दिसतो पैं ॥ २८३ ॥ <br>
वैदर्भी म्हणे जाऊन ॥ आणीक पाहें सर्व चिन्ह ॥ <br>
देऊं नको उदक अग्न ॥ लेकरें घेऊन जाई तेथें ॥ २८४ ॥ <br>
मग दोन्हीं बाळें घेऊनी ॥ त्यापाशी गेली ते क्षणीं ॥ <br>
बाळें दृष्टीं देखोनी ॥ अश्रु नयनीं आणिले ॥ २८५ ॥ <br>
दोघें आलिंगूनि हृदयीं ॥ खेद करी त्या मिति नाहीं ॥ <br>
मग तीं बाळे ठेवूनि महीं ॥ केशिनीशीं बोलत ॥ २८६ ॥ <br>
माझीं बाळें ऐशीच घरीं ॥ मज अंतरलीं बहु दूरी ॥ <br>
यांस देखोनि अंतरीं ॥ गहिवर मज दाटला ॥ २८७ ॥ <br>
यावरी केशिनी पाहे चिन्ह ॥ येतां जातां द्वारांतून ॥ <br>
खालतीं न करी मान ॥ होऊन वामन जातसे ॥ २८८ ॥ <br>
रिता कुंभ ठेविला ॥ तो दृष्टीनें पाहतांच भरला ॥ <br>
तृण फुंकितां ते वेळां ॥ अग्नि प्रकटला तत्काळ ॥ २८९ ॥ <br>
अग्नीवरी पडतां वस्त्र ॥ न जळेचि कांहीं अणुमात्र ॥ <br>
सुमनें चोळिलीं विचित्र ॥ सवेंचि मागुति टवटवती ॥ २९० ॥ <br>
केशिनीनें येऊन ॥ सर्व कथिलें वर्तमान ॥ <br>
भैमी म्हणे वीरसेन- ॥ सुत होय निश्चयेशी ॥ २९१ ॥ <br>
मातापितयांस पाठवी सांगोनी ॥ मी बाहुकास पाहूं काय नयनीं ॥ <br>
राये बाहुकास बोलावूनी ॥ भैमीकडे पाठविला ॥ २९२ ॥ <br>
मुक्तकेशा अर्धवस्त्रीं ॥ बाहुकें भैमी देखिली नेत्रीं ॥ <br>
खालीं पाहोनि शोक करी ॥ शब्द बाहेर फुटेना ॥ २९३ ॥ <br>
नेत्रांस वस्त्र लावून ॥ दमयंती करी रोदन ॥ <br>
म्हणे हे उमारमण रमारमण ॥ नल रूप प्रकटवो ॥ २९४ ॥ <br>
तो अंतरिक्षवाणी बोलत ॥ नलराया पाहूं नको अंत ॥ <br>
आपुलें स्वरूप पुण्यवंत ॥ प्रकट करीं एधवां ॥ २९५ ॥ <br>
करून कर्कोटकस्मरण ॥ नळ पांघुरला प्रसादवसन ॥ <br>
बालसूर्यासमान ॥ पूर्वरूप प्रकटलें ॥ २९६ ॥ <br>
मग दमयंती धांवोन ॥ दृढ धरी नळाचे चरण ॥ <br>
कंठीं मिठी घालून ॥ पूर्वदुःख आठवलें ॥ २९७ ॥ <br>
वृंदारक पुष्यसंभार ॥ वर्षती तेव्हां वारंवार ॥ <br>
भीमक धावला सत्वर ॥ वाद्यगजर जाहले ॥ २९८ ॥ <br>
भीमक आणि नैषधपती ॥ सप्रेम एकमेकांस आलिंगिती ॥ <br>
ऋतुपर्णे धांवूनि प्रीतीं ॥ नैषधास वंदिलें ॥ २९९ ॥ <br>
जोडोनियां दोन्ही कर ॥ म्हणे माझे अपराध थोर ॥ <br>
नेणोनि घडले साचार ॥ ते समग्र क्षमा करीं ॥ ३०० ॥ <br>
नळ आणि दमयंती ॥ वस्त्रालंकारें सप्रेम पूजिती ॥ <br>
देशोदेशींचे राजे धांवती ॥ करभार घेऊनियां ॥ ३०१ ॥ <br>
आज्ञा घेऊन ऋतुपर्ण ॥ अयोध्येस गेला तेथून ॥ <br>
नैषध अपार सेना घेऊन ॥ निषधदेशाप्रति आला ॥ ३०२ ॥ <br>
पुष्करास बोलावून त्वरित ॥ म्हणे आतां खेळें द्यूत ॥ <br>
अथवा युद्ध करीं अद्‌भुत ॥ महानिष्ठुरा पापिष्ठा ॥ ३०३ ॥ <br>
मग नळे द्यूत खेळोन ॥ राज्य घेतलें सर्व जिंकोन ॥ <br>
पुष्करास एक ग्राम देऊन ॥ कृपा करून रक्षिला ॥ ३०४ ॥ <br>
नळ दमयंतीसमवेत ॥ सुखरूप स्वराज्यीं नांदत ॥ <br>
यथाकालीं मेघ वर्षत ॥ प्रजा समस्त सुखी बहु ॥ ३०५ ॥ <br>
हें ऐकतां नलाख्यान ॥ कलिनाशक सुखवर्धन ॥ <br>
श्रोते वक्ते कल्याण ॥ सुखरूप नांदती ॥ ३०६ ॥ <br>
बृहदश्वानामक ऋषि ॥ तेणें ही कथा सांगितली धर्मासी ॥ <br>
म्हणे तूं स्वराज्य पावसी ॥ नैषधाऐसें मागुत्यान ॥ ३०७ ॥ <br>
बृहदश्व्यानें अक्षहृदय पाहीं ॥ धर्मास शिकविलें सर्वही ॥ <br>
म्हणे आतां गजपुरा जाई ॥ जिंकून घेई राज्य सर्व ॥ ३०८ ॥ <br>
पांडवप्रताप ग्रंथ विशेष ॥ त्यांत हें नलोपाख्यान सुरस ॥ <br>
ऐकतां संतुष्ट होय मानस ॥ आसमास पुण्य जोडे ॥ ३०९ ॥ <br>
ब्रह्मानंद श्रीधर ॥ पंडितांस विनवी जोडूनि करा ॥ <br>
नलोपाख्यान वारंवार ॥ श्रवण करा आदरें ॥ ३१० ॥ <br>
सुरस पांडवप्रताप ग्रंथ ॥ वनपर्व व्यासभारत ॥ <br>
त्यांतील सारांश यथार्थ ॥ पंचविसाव्यांत कथियेला ॥ ११ ॥ <br>
स्वस्ति श्रीपांडवप्रताप ग्रंथ ॥ वनपर्वटीका श्रीधरकृत ॥ <br>
बृहदश्व्यानें धर्माप्रत ॥ नलोपाख्यान कथियेलें ॥ ३१२ ॥ <br>
इति श्रीधरकृतपांडवप्रतापे वनपर्वणि पंचविंशोऽध्याय ॥ २५ ॥  <br>
अध्याय पंचविसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>