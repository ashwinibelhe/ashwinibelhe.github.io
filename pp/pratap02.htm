<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap01.htm">मागचा अध्याय</a>
</div>
<div class="nex">
<a href="pratap03.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय दुसरा </p><br>
<p class="hdr3">गरुडाची कथा  </p><br>

<p class="ovi">
॥ श्रीगणेशाय नमः ॥ <br>
संपले अगाध सिंधुमथन । ऐका सिंहावलोकनेंकरुन । <br>
कद्रू विनता येऊन । वारु विलोकिती रवीचा ॥ १ ॥ <br>
पाहोनि आल्या निजसदनीं । कद्रू म्हणे विनते साजणी । <br>
उच्चैःश्रवा कोणे वर्णी । येरी म्हणे शुद्ध धवल ॥ २ ॥ <br>
चंद्रकिरणांचा ओतिला । कीं शुद्धरजताचा घडिला । <br>
कीं जान्हवीनीरें धुतला । दुग्धवर्ण तेजस्वी ॥ ३ ॥ <br>
कद्रू म्हणे सत्य जाण । परी पुच्छ आहे कृष्णवर्ण । <br>
अरुणजननी बोले वचन । तुझे नयन तरळले ॥ ४ ॥ <br>
कद्रू म्हणे पुच्छ श्वेत । जरी मज दाखविसी यथार्थ । <br>
तरी सहस्त्र अयनेंपर्यंत । दासी तुझी होईन मी ॥ ५ ॥ <br>
जरी श्यामवर्ण पुच्छ पाहीं । तरी तूं दासी माझी होईं । <br>
उदयीक जाऊं लवलाहीं । पुच्छ पहावया वारुचें ॥ ६ ॥ <br>
रात्रीं पुत्र पाचारुनी । रुदन करी कद्रू ते क्षणी । <br>
म्हणे असत्य पातकें करुनी । विनतेने मज मारविले ॥ ७ ॥ <br>
तरी तुम्ही सर्वही जाऊन । वारुच्या पुच्छास दंश करुन । <br>
करुन दाखवा श्यामवर्ण । दासी आमुची विनता मग ॥ ८ ॥ <br>
व्याल म्हणती तत्क्षणीं । आम्हांस भस्म करील तरणी । <br>
समर्थासीं द्वंद्व बांधूनी । मग आम्हीं कोठें राहावें ॥ ९ ॥ <br>
कद्रू कोपली अनिवार । शापशस्त्रें ताडिले विखार । <br>
म्हणे तुम्हांतें सापत्‍न आणि वैश्वानर । करितील संहार चुकेना ॥ १० ॥ <br>
जनमेजयाचा याग परम । तेथें तुम्ही व्हाल भस्म । <br>
ऐसा शाप ऐकतां उत्तम । मानिता जाहला परमेष्ठी ॥ ११ ॥ <br>
सर्प हिंसक चांडाळ । महादुर्मती विखार खळ । <br>
वाढेल बहु त्यांचे कुळ । बरें शापिलें कद्रूनें ॥ १२ ॥ <br>
ऐकोनि मातेचा शाप देख । भयभीत धांवती दंदशूक । <br>
कृष्णकेश होऊनि सकळिक । पुच्छीं जडले वारुच्या ॥ १३ ॥ <br>
कद्रूनें तें जाणून । विनतेस पदरी धरुन । <br>
ओढिली म्हणे श्वेतवर्ण । पुच्छ कोठें दाखवीं ॥ १४ ॥ <br>
उदया येतां वासरमणी । विनतेस नेलें ओढूनी । <br>
पुच्छ श्यामवर्ण पाहुनी । विनता वचन न बोले ॥ १५ ॥ <br>
मग कद्रूनें ओढोनी । दासी करुन ठेविली सदनीं । <br>
जैशी धेनु कर्दमीं जाउनी । अकस्मात गुंतली ॥ १६ ॥ <br>
सहस्त्र वर्षें भरतां पूर्ण । आपेंआप अंड उलोन । <br>
प्रगटे महाराज सुपर्ण । जैसा सूर्य कल्पांतींचा ॥ १७ ॥ <br>
किंवा प्रगटला प्रळयाग्न । ब्रह्मांड उजळलें तेजेंकरुन । <br>
लोक भाविती प्रळय पूर्ण । करिती स्तवन अपार ॥ १८ ॥ <br>
तुझें स्मरण करितां निःशेष । उतरे संसारविखारविष । <br>
तुझे जे कां अनन्य दास । त्यांच्या स्मरणें सर्प पळती ॥ १९ ॥ <br>
पक्ष स्पर्शतां जगती । गरुडपाचूच्या खाणी उमटती । <br>
चोवीस सहस्त्र योजनें गणती । दोन पक्ष दोहींकडे ॥ २० ॥<br>
बिंबप्रवाळरंगाहून । आरक्त चंचु चरण लोचन । <br>
किरीटकुंडलें मंडित ध्यान । चतुर्भुज रुप तुझें ॥ २१ ॥ <br>
तुज भजती जे आवडीं । तेचि गरुडोपासक गारोडी । <br>
तुझ्या स्मरणें सर्पकोडी । पळतील उठोनियां ॥ २२ ॥ <br>
पंचाहत्तर सहस्त्र योजनें थोर । एवढें तुझें दीर्घ शरीर । <br>
दोनी पक्ष चोवीस सहस्त्र । वेदध्वनी उमटती ॥ २३ ॥ <br>
पूर्व उत्तर मीमांसा दोन्हीं । पक्षांमधून उमटती ध्वनी । <br>
पक्षतेज झळकतां मेदिनी । पाषाण होती दिव्य पाचू ॥ २४ ॥ <br>
तुझें तेज अंबरी प्रचंड । करपोन जाईल ब्रह्मांड । <br>
नाभी नाभी म्हणे गरुड । चिंता कांहीं करुं नका ॥ २५ ॥ <br>
जे विष्णुभक्तिविहीन । ज्यास नावडे स्मरण किर्तन । <br>
निंदक दुष्ट दुर्जन । त्यांस विदारीन क्षणार्धे ॥ २६ ॥ <br>
माता पिता गुरु ब्राह्मण । साधु संत हरिभक्त जाण । <br>
यांस द्वेषी जो दुर्जन । त्यास विदारीन क्षणार्धे ॥ २७ ॥ <br>
वेद शास्त्र पुराण । करिती जे कां अप्रमाण । <br>
विष्णु शिव जे निंदिती दुर्जन । त्यांसी विदारीन क्षणार्धे ॥ २८ ॥ <br>
हरिशिवप्रतिमा म्हणे पाषाण । तीर्थमहिमा सांडी खंडून । <br>
निंदी हरिस्वरुपें सगुण । त्यास विदारीन क्षणार्धे ॥ २९ ॥ <br>
म्हणोनि प्रजा हो निश्चिती । सद्‍भावें करा भगवद्‍भक्ती । <br>
तरी तुम्हां अहोरातीं । घरटी घालून रक्षीन ॥ ३० ॥ <br>
प्रजेचें करुन समाधान । अद्‍भुत तेज अच्छादून । <br>
मातेचें घ्यावया दर्शन । सर्प सदना पातला ॥ ३१ ॥ <br>
देखोनि मातेचे क्लेश । परम संतापला खगेश । <br>
दासीपुत्र सुपर्णास । सर्प म्हणती मागें पुढें ॥ ३२ ॥ <br>
कद्रू म्हणे गरुडा पाहीं । रमणकद्वीपाप्रति सर्प नेईं । <br>
सुपर्णे पृष्ठीं वाहोनी लवलाहीं । सर्प नेले तया स्थाना ॥ ३३ ॥ <br>
सर्पांची सत्ता देखोन । म्हणे मातेस सुपर्ण । <br>
तुझ्या पालटास जाण । मागेल तें देईन मी ॥ ३४ ॥ <br>
विनता म्हणे कद्रूतें । माझ्या पालटा माग दिव्य वस्तूतें । <br>
कद्रू म्हणे मजसहित पुत्रांतें । अमृतपान करवीं कां ॥ ३५ ॥ <br>
तुवां दिधलिया अमृत । तत्काळचि तुज करीन मुक्त । <br>
विनता गरुडासी सांगत । अपेक्षित सर्पांचें ॥ ३६ ॥ <br>
बाहू पिटूनि बोले पुरुषार्थ । देवांसी जिंकोनि आणितों अमृत । <br>
गरुड चालिला त्वरित । निषाद भक्षित समुद्रींचे ॥ ३७ ॥ <br>
भक्षिले बहुत निषादगण । त्यांत सांपडला एक ब्राह्मण । <br>
तो तत्काळ टाकिला उगळून । श्रेष्ठवर्ण म्हणोनियां ॥ ३८ ॥ <br>
क्षुधानल नव्हे शांत । कश्यप म्हणे पुत्रा ऐक त्वरित । <br>
देवलोकीं सरोवर अद्‍भुत । कूर्मकुंजर त्यांत भांडिती ॥ ३९ ॥ <br>
विभावसु सुप्रतीक । पूर्वीं हे बंधू दोघे देख । <br>
द्रव्यसंबंधें एकास एक । शापून ऐसे जाहले ॥ ४० ॥ <br>
तीन योजनें जाण । दोघांचे शरीर विस्तीर्ण । <br>
गरुडें तत्काळ मारुन । अतंरिक्षें घेऊन जातसे ॥ ४१ ॥ <br>
जंबुवृक्षाची विशाळ । श्तयोजनें शाखा निर्मळ । <br>
वरी बैसतां खगपाळ । तंव ती शाखा मोडली ॥ ४२ ॥ <br>
विजेऐसी कडकडत । गरुड विलोकून पाहत । <br>
तों पनोपानीं समस्त । जडले वालखिल्य येऊनी ॥ ४३ ॥ <br>
साठीसहस्त्र त्यांचा मेळा । सर्व पर्णीं जडोन ठेला । <br>
अंगुष्ठप्रमाण परि आगळा । प्रताप त्यांचा न वर्णवे ॥ ४४ ॥ <br>
मरतील आतां ब्राह्मण । गरुड उडाला शाखा घेऊन । <br>
मुखीं कूर्म इभ धरोन । अतंरिक्ष हिंडतसे ॥ ४५ ॥ <br>
संकटी पडला सुत । देखोन कश्यप प्रार्थित । <br>
म्हणे स्वामी भग्नशाखा त्वरित । सांडून जा पूर्वस्थळा ॥ ४६ ॥ <br>
ऐकोन कश्यपाचें वचन । मानसगती अवघे जण । <br>
हिमाचलाप्रती जाऊन । तपध्यान आरंभिती ॥ ४७ ॥ <br>
विहंगोत्तमें क्षुधाहरण । केलें इभ कूर्म भक्षून । <br>
कनकशाखा नेऊन । हिमाद्रिशिरीं ठेविली ॥ ४८ ॥ <br>
वैनतेयबळ अगाध । देखोनि इंद्राचा अपराध । <br>
हा दुसरा शक्र प्रसिद्ध । वालखिल्य करीत होते ॥ ४९ ॥ <br>
शौनक म्हणे सूता । शक्रें काय अन्याय केला होता । <br>
सूत म्हणे कश्यपें याग करितां । पुत्रोत्पत्तीकारणें ॥ ५० ॥ <br>
साठीसहस्त्र वालखिल्य जाणा । समिधा आणूं चालिले वना । <br>
मूर्ती अंगुष्ठप्रमाणा । परम वेगें चालती ॥ ५१ ॥ <br>
शिखा यज्ञोपवीत धोत्रें । चिमणींच झळकती पवित्रें । <br>
परी सामर्थ्यें जयांचीं विचित्रें । न गणती शक्रसूर्यांतें ॥ ५२ ॥ <br>
वेदशास्त्रचर्चा करित । एक एक दर्भकाडीसी धरित । <br>
शनैःशनैः जाती कष्टत । तों गोष्पदीं उदक देखिलें ॥ ५३ ॥ <br>
पाय निसरोन अकस्मात । आंत पडले विप्र समस्त । <br>
बुचकळ्या देतां तेथ । कासावीस जाहले ॥ ५४ ॥ <br>
जीवाचिये काकुळती । एकास एक झोंबती । <br>
टाळी वाजवून अमरपती । हांसे विमानीं गदगदां ॥ ५५ ॥ <br>
पहा हो गोष्पदजळीं । विप्र हे बुडती सकळी । <br>
परी धावोन नये जवळी । कौतुक मात्र विलोकित ॥ ५६ ॥ <br>
मग वालखिल्य जोडिल्या हस्तीं । स्तविते जाहले रमापती । <br>
विश्वव्यापक सगुणमूर्ती । काढीं आम्हां येथोनियां ॥ ५७ ॥ <br>
मग धांवूनि श्रीकरधर । कडेसीं काढिले ब्रह्मपुत्र । <br>
परी इंद्र हांसला तेणें विप्र । परम संताप पावले ॥ ५८ ॥ <br>
तेथेंचि आरंभिलें तप तीव्र । दुसरा करुं इच्छिला प्रतिशक्र । <br>
कंपायमान शचीवर । शरण गेला कश्यपा ॥ ५९ ॥ <br>
मग कश्यपें येऊन । स्तविले सर्व ते ब्राह्मण । <br>
म्हणे मजवरी दृष्टी देऊन । कोप सोडा आतां हा ॥ ६० ॥ <br>
तुम्हीं निर्मिला दुसरा इंद्र । तरी तो आतां करा खगेद्रं । <br>
वीर्यें शौर्यें बलसागर । शक्राहून विषेश ॥ ६१ ॥ <br>
शक्रसामर्थ्य करुन क्षीण । त्याचा प्रताप वाढेल गहन । <br>
मग विनतागर्भीं दिव्यरत्‍न । पक्षीश्वर जन्मला ॥ ६२ ॥ <br>
द्वादश मित्र करुन एकत्र । घडीला तो सर्पामित्र । <br>
जो विष्णुभक्तांचा परम मित्र । ऐका चरित्र तयाचें ॥ ६३ ॥ <br>
असो पक्षवातेंकरुन । हडबडिलें स्वर्गभुवन । <br>
शक्रास म्हणे अंगिरानंदन । सावधान अमृत रक्षा ॥ ६४ ॥ <br>
गरुड देखोनियां दृष्टीं । धांवती सुरवरांच्या थाटी । <br>
करिते जाहले शस्त्रवृष्टी । परी न गणी सुपर्ण तो ॥ ६५ ॥ <br>
आकांत भावे निर्जरदळीं । शस्त्रें सकळांचीं गिळियेलीं । <br>
देवसेना विदारिली । दिक्पाळ सकळ पळविले ॥ ६६ ॥ <br>
लागतां नखांचा मार । शस्त्रें चूर्ण जाहलीं समग्र । <br>
पाठी देऊन सत्वर । पळती निर्जर त्वरेनें ॥ ६७ ॥ <br>
वीज झळके अंतराळीं । तेवीं विहंगमराज तळपे दळीं । <br>
अमृतकुंडाजवळी । लक्षित आला निजबळें ॥ ६८ ॥ <br>
तों तेथें ज्वाळावर्ण । विझविली चंचू उदकेंकरुन । <br>
वायूचें करणार खंडण । कर्तरीयंत्र उपडिलें ॥ ६९ ॥ <br>
रजतकलशीं सुधारस । भरोनि चालिला खगेश । <br>
अद्‍भुत देखोनि श्रीनिवास । धांवोनि चक्र मोकलिलें ॥ ७० ॥ <br>
येतां देखोनि सुदर्शन । गरुडें गिळिलें न लगतां क्षण । <br>
हृदयस्थ जो कां भगवान । त्याचे हातीं दीधलें ॥ ७१ ॥ <br>
सुपर्णास म्हणे नारायण । माग तुज मी जाहलों प्रसन्न । <br>
मग बोले विनतानंदन । तूंचि मागें मज कांही ॥ ७२ ॥ <br>
हरि बोले सुहास्यवदन । सुपर्णा तू होईं माझें वहन । <br>
गरुडें धांवोनि चरण । श्रीरंगाचे वंदिले ॥ ७३ ॥ <br>
असो तो सर्पारि जाण । तेथून जाहला विष्णुवाहन । <br>
इंद्रहि स्नेहें येऊन । सुपर्णास भेटला ॥ ७४ ॥ <br>
इंद्र म्हणे तूं कश्यपकुमर । होसी माझा तूं सहोदर । <br>
अमृत पाजून विखार । अमर सहसा करुं नको ॥ ७५ ॥ <br>
वैनतेय म्हणे कौतुक पाहीं । सुधाघट नेतों लवलाहीं । <br>
अतंरे ठेवितांच ते समयीं । घेऊन येईं तुझा तूं ॥ ७६ ॥ <br>
ऐसा संकेत सांगून । सर्पसदना आला सुपर्ण । <br>
अमृतकुंभ दावून । म्हणे स्नानें करा आतां ॥ ७७ ॥ <br>
गंगा जळ पुण्यरुप । तेथें स्नान करिती सर्प । <br>
सुधारसघट खगाधिप । कुशमंडळीं ठेवी तेव्हां ॥ ७८ ॥ <br>
म्हणे माझी माता येथून । मुक्त जाहली दासीपणापासून । <br>
साक्षी धरणी सूर्यनारायण । बोले गर्जोनि अंडजप्रभू ॥ ७९ ॥ <br>
तों इंद्र अदृश्यरुपें येऊन । सुधारसघट नेला उचलोन । <br>
कृतांत नेतो जैसा प्राण । कोणासही न कळतां ॥ ८० ॥ <br>
स्नानसंध्या करुन व्याळ । धांवोनि आले तेथें सकळ । <br>
शोधिती सकळ कुशमंडळ । न दिसें सुधारसघट कोठेंही ॥ ८१ ॥ <br>
हाहाकार करिती फणी । घेती वक्षःस्थळ कपाळें बडवोनी । <br>
म्हणती ठकविलें आम्हांलागुनी । कपट केलें सुपर्णे ॥ ८२ ॥ <br>
अमृतघट ठेविला जेथें । चाटिती सर्प दर्भांतें । <br>
तों जिव्हा चिरल्या समस्तांतें । दुःख जाहले अपार ॥ ८३ ॥ <br>
हातींचा गेला सुधारस । वरी जिव्हा चिरल्या विषेश । <br>
सर्प द्विजिव्ह निःशेष । अद्याप जन पाहती ॥ ८४ ॥ <br>
मग सत्तावीस व्याळकुळें । समूळ ग्रासिलीं खगपाळें । <br>
उरले ते पळाले । विवरद्वारें पातळीं ॥ ८५ ॥ <br>
स्कंधीं घेऊन विनतेसी । सर्पारि गेला निजाश्रमासी । <br>
विनता आणिली कश्यपापासीं । ऐक्यता केली सुपुत्रें ॥ ८६ ॥ <br>
हें सुपर्णाख्यान जे पढती । बहुत श्रोतयां ऐकविती । <br>
त्यांस पृष्ठीं वाहोनी अंतीं । गरुड नेईल वैकुंठा ॥ ८७ ॥ <br>
आणि संसारीं असतां सदा । कदा न होय सर्पबाधा । <br>
ऐसी व्यासवचनमर्यादा । असत्य नव्हे काळत्रयीं ॥ ८८ ॥ <br>
असो शेष वासुकी सर्प सकळी । तप करिती हिमाचळीं । <br>
विष्णुनाभ येऊन ते काळीं । पुसता जाहला तयांते ॥ ८९ ॥ <br>
कां आरंभिले तप घोर । शेष वासुकी बोलती उत्तर । <br>
चांडाळ हे परम विखार । यांच्या संगें बुडालों आम्ही ॥ ९० ॥ <br>
सुपर्णासीं सदा वैर । चालविती हे विखार । <br>
आणि मातृशाप अनिवार । सर्पसत्रीं भस्म व्हावें ॥ ९१ ॥ <br>
म्हणोन तीव्र तपवैश्वानर । त्यांतचि जाळूं आपलें शरीर । <br>
मग बोले चतुर्वक्त्र । भय मानसीं धरुं नका ॥ ९२ ॥ <br>
माथां घेऊनि कुंभिनी । अक्षयीं राहा पातालभुवनीं । <br>
हरिस्मरण करा अनुदिनीं । शाप तुम्हांसी बाधेना ॥ ९३ ॥ <br>
मग सर्षपप्राय धरणी । शेष घे माथां उचलुनी । <br>
खल कुटिलभाव टाकुनी । भगवद्‍भजनीं राहिला ॥ ९४ ॥ <br>
सहस्त्रफणींचा मध्यमणी । त्यावरी पुष्पवत धरिली धरणी । <br>
परम भक्त म्हणवूनी । त्यावरी पहुडे नारायण ॥ ९५ ॥ <br>
मिळोन दुर्जन विखार । एकांतीं करिती विचार । <br>
म्हणती जनमेजयाचें सत्र । न चले ऐसे करावें ॥ ९६ ॥ <br>
एक म्हणती प्रधान मोहून । विवेक सांगून मोडावा यज्ञ । <br>
एक म्हणती रात्रीं जाऊन । ऋत्विजगण डंखावे ॥ ९७ ॥ <br>
होमद्रव्य समूळींहून । नासावें गरळ घालून । <br>
किंवा जनमेजयासी मारुन । टाकावें परीक्षितीसारिखें ॥ ९८ ॥ <br>
एक म्हणती विषधारा अमोघ । पाडावा यज्ञावरी मेघ । <br>
एक म्हणती सवेग । गजपूरचि बुडवावें ॥ ९९ ॥ <br>
वासुकी म्हणे ते क्षणीं । दुष्ट पडतील हुताशनी । <br>
सुष्ठु रक्षील आस्तिक मुनी । भविष्य असे पूर्वींचें ॥ १०० ॥ <br>
परम सुरस भारतकथा । पावन होय श्रोता वक्ता । <br>
शौनकादिऋषी समस्तां । सूत सांगे आदरें ॥ १०१ ॥ <br>
जो पांडवकुलीं कुलभूषण । सर्व लक्षणीं विराजित पूर्ण । <br>
जो परीक्षितीचा नंदन । जनमेजय राजेंद्र ॥ १०२ ॥ <br>
विद्याप्रवीण गुणसमुद्र । भारतसागरौल्हासचंद्र । <br>
सुर भूसुर सप्तकर । तृप्त ज्याचे निजगृहीं ॥ १०३ ॥ <br>
कलीमाजी राज्य करुन । केलें कलीसी निग्रहण । <br>
करी गोविप्रप्रतिपालन । प्रजाजन सुखरुप ॥ १०४ ॥ <br>
षोडशवर्षें विराजित । सभेस बैसला नृपनाथ । <br>
अमात्य हस्त जोडून समस्त । उभे तिष्ठत निजस्थानीं ॥ १०५ ॥ <br>
सभा घनवटली पूर्ण । पुढें गर्जती बंदिजन । <br>
तों सर्वांकडे पाहून । जनमेजय बोलत ॥ १०६ ॥ <br>
माझा पिता अभिमन्युनंदन । अल्प्वयीचं कां त्यास मरण । <br>
वर्तलें तें सर्व कारण । श्रुत पूर्ण मज करावें ॥ १०७ ॥ <br>
अमात्य जाहले सदगदित । नृपास आले अश्रुपात । <br>
सभा राहिली निवांत । प्रधान सांगे वर्तलें तें ॥ १०८ ॥ <br>
पांडव निजधामा गेलियावरी । कली सुटला उर्वीवरी । <br>
परीक्षिती नृप राज्य करी । कुंजरपुरीं तेधवां ॥ १०९ ॥ <br>
तो कुरुकुलावतंस नृपती । पवित्र राजा परीक्षिती । <br>
राज्यामाजी बहुत नीती । धर्माऐसी चालवीत ॥ ११० ॥ <br>
मृगयाव्याजेंकरुनी । चातुरंगसेनादळ घेऊनी । <br>
हिंडतां घोर काननीं । सायक लावूनी शरासना ॥ १११ ॥ <br>
तों दूर देखिला कुरंग । सायकें विंधिला सवेग । <br>
घायाळ पळत तो वेगें मृग । पाठी धांवे नृपती तो ॥ ११२ ॥ <br>
आंगीं भेदला असतां मार्गण । घोर कांतार लंघी हरिण । <br>
राजा पाठीसीं धांवतां शीण । बहुसाल पावला ॥ ११३ ॥ <br>
राव परम तृषाक्रांत । तों गोपाळ देखिले बहुत । <br>
नाना विनोद करित । जाहले उन्मत्त दुग्धपानें ॥ ११४ ॥ <br>
त्यांसी नृप पुसे जीवन । भरोनी आणिती दुग्धद्रोण । <br>
गोप म्हणती करी पयःपान । परी तें नेघे सर्वथा ॥ ११५ ॥ <br>
महापर्वताचे दरीमधून । मृग गेला चुकावून । <br>
भोंवता पाहे अभिमन्युनंदन । तों ऋषिआश्रम देखिला ॥ ११६ ॥ <br>
तंव तया आश्रमांत । शमीक ऋषि बैसला ध्यानस्थ । <br>
तयास परीक्षिती पुसत । कुरंग गेला या वाटे ॥ ११७ ॥ <br>
तंव तो समाधिसुखें तल्लीन । दारुप्रतिमा जे विरहितप्राण । <br>
राव विषाद पावोन । म्हणे गर्वे न बोले ॥ ११८ ॥ <br>
विनाशकाळीं बुद्धि विपरीत । अविद्या आठवली मनांत । <br>
ईश्वरी माया अद्‍भुत । पूर्वकर्म सुटेना ॥ ११९ ॥ <br>
मृत उरग होता पडला । धनुष्यकोटीनें उचलिला । <br>
कंठीं ऋषीच्या घातला । नेणवे त्याला कांहीं तें ॥ १२० ॥ <br>
परम सज्ञान चतुर । विवेकसमुद्रींचा पोहणार । <br>
बहुतांस सांगे नीतिशास्त्र । तो कुबुद्धिकूपीं पडियेला ॥ १२१ ॥ <br>
परम पुण्यवंत परीक्षिती । परी कर्माची गहन गती । <br>
घोर अनर्थ करुन नृपती । कुंजरपुराप्रति गेला ॥ १२२ ॥ <br>
तंव तें सर्पशरीर घाणत । दुर्गंधी सुटली अरण्यांत । <br>
पिपीलिका आंगास झोंबत । सावचित्त शमीक नोहे ॥ १२३ ॥ <br>
ऋषि जाती आश्रमावरुन । कंटाळती उरग देखोन । <br>
त्याचा पुत्र श्रृंगी तपोधन । ब्रह्मदर्शना गेला होता ॥ १२४ ॥ <br>
मागें रायें येऊन वनीं । करुन गेला दुष्ट करणी । <br>
तें नेणून सर्व ब्राह्मणीं । कंटाळती आश्रमातें ॥ १२५ ॥ <br>
नित्य नेम सारोन आश्रमा येत । तों स्वाध्यायी भेटले बहुत । <br>
म्हणती पिता तुझा ध्यानस्थ । मृतसर्प गळां त्याचे ॥ १२६ ॥ <br>
तो वेगें आश्रमासी आला । मृतसर्प गळां देखिला । <br>
परम क्षोभ पावला । जेवीं कल्पांती व्योमकेश ॥ १२७ ॥ <br>
अनुचित कर्म करुन निश्चिती । गेला नागपुरा परीक्षिती । <br>
सर्व कळलें तयाप्रती । क्रोध चित्तीं न समाये ॥ १२८ ॥ <br>
हातीं घेऊनि सलिल । शापशस्त्र सोडिलें सबळ । <br>
जें हरि हर देवपाळ । असत्य करुं न शकती ॥ १२९ ॥ <br>
आजपासून सातवे दिनीं पूर्ण । तक्षकदंशें पावले मरण । <br>
मग मृतसर्प काढून । अंग क्षालन उदकें ॥ १३० ॥ <br>
बाप रे नकळे होणार । क्रोधें शापिला नृपवर । <br>
सावध जाहला शमीक ऋषीश्वर । पुढें पुत्र देखिला ॥ १३१ ॥ <br>
न सांगता कळला समाचार । शापिला कुरुकुलदिवाकर । <br>
क्षमाशील तो योगीश्वर । श्रृंगीप्रति बोलतसे ॥ १३२ ॥ <br>
म्हणे अहा कर्म निंद्य केलें । राजहिंसा जोडिली बळें । <br>
त्या रायाचेनि स्नेहमेळें । या वनी सुखीं राहतों ॥ १३३ ॥ <br>
प्रजापाळक पवित्र भला । पांडवकुळीं तेवढाच उरला । <br>
आहा अविवेकें अनर्थ केला । राजा शापिला परीक्षिती ॥ १३४ ॥ <br>
भूसुरां पाळी भूपती । तेणें यज्ञयागादि कर्में चालती । <br>
मग संतोषोनि सुरपती । पर्जन्य पाडी समयोचित ॥ १३५ ॥ <br>
तेणें सर्वौषधी पिकून । सुख पावती सकळ जन । <br>
गाईंस होय तृण जीवन । हा धर्म राजयाचा ॥ १३६ ॥ <br>
शमीक विचारी चित्तीं । शाप न टळे कल्पांतीं । <br>
श्रृंगी म्हणे कर्मगती । न टळे निश्चिती तत्वतां ॥ १३७ ॥ <br>
मग गौरमुखनाम शिष्य ते वेळे । शमिके त्यास आज्ञापिले । <br>
रायासी सावध करीं वहिलें । शाप न टळे कल्पांतीं ॥ १३८ ॥ <br>
मग गौरमुख ब्राह्मण । परीक्षितीपाशीं येऊन । <br>
कांहीं न देतां आशीर्वचन । मौनेंकरुन उगीची ॥ १३९ ॥ <br>
मग नरेश्वरें नमून । केलें गौरमुखाचें पूजन । <br>
तो म्हणे राया कर्म गहन । वनीं करुन आलासी ॥ १४० ॥ <br>
शमीक ऋषि पुण्यात्मा । जो कमलोद्‍भवाची प्रतिमा । <br>
तो बोलिला वचनें नृपसत्तमा । तींच तुजला समर्पितों ॥ १४१ ॥ <br>
मृगयानंदे येऊनि वनीं । गेलास कंठी मृतसर्प घालूनी । <br>
तें मम पुत्रें देखोनि । परम क्षोभ पावला ॥ १४२ ॥ <br>
शापकुठारें परम तीक्ष्ण । आयुष्यतरु छेदिला मूळींहून । <br>
जीं ऐकतां वचनें अवर्षण । होय सर्व सुखाचें ॥ १४३ ॥ <br>
सप्त दिवस होतां पूर्ण । तक्षक दंश करील येऊन । <br>
तात्काळ जाशी भस्म होऊन । मरीचिनंदनसदनाप्रती ॥ १४४ ॥ <br>
शक्र शिव कमलासन । अन्यथा न करी त्याचें वचन । <br>
सावध होईं येथून । करीं यत्‍न बहुसाल ॥ १४५ ॥ <br>
तक्षकविषहरणार्थ । उपाय करीं अत्यद्‍भुत । <br>
ऊठ पळें पळें मृत्यु सत्य । जवळ आला येथूनी ॥ १४६ ॥ <br>
गौरमुख हें सांगोन । निघतां नृपें धरिले चरण । <br>
म्हणे सांग शमीका जाऊन । मी अन्यायी सर्वस्वें ॥ १४७ ॥ <br>
माझा अपराध प्रचंड । त्याहून करा विशेष दंड । <br>
दुष्कृतकर्म गहन प्रचंड । न सुटे भोगिल्यावीण पैं ॥ १४८ ॥ <br>
शमीकचरणीं माझें भाळ । सांग ठेविलें मीं सहस्त्र वेळ । <br>
परत्रीं तरी दोषमूळ । मज झगटूं नेदीं तूं ॥ १४९ ॥ <br>
असो बोळावून गौरमुखा । पाचारी अमात्य प्रजा सकळिका । <br>
जाहलें कर्म तें सर्व देखा । श्रुत केलें समस्तां ॥ १५० ॥ <br>
टाकावया श्वासिच्छ्वास । यावरी नाहीं अवकाश । <br>
कोणे तीर्थीं करुं वास । कोण सत्पुरुष भेटेल ॥ १५१ ॥ <br>
कोठें देव होईल प्रकट । नाशील हें एवढें अरिष्ट । <br>
करील स्वरुपसाक्षात्कार स्पष्ट । ऐसा श्रेष्ठ गुरु कोठें ॥ १५२ ॥ <br>
तक्षकविष उतरी । ऐसा कोठें धन्वंतरी । <br>
स्नानें अज्ञान जाय दूरी । ऐसें तीर्थ कोठें असे ॥ १५३ ॥ <br>
वारी मृत्युभय नेटें । ऐसा सोयरा आहे कोठे । <br>
हे राज्यविलास मोठे । मज कासया सांग पां ॥ १५४ ॥ <br>
हडबडून राव उठिला । म्हणे तक्षक आला रे आला । <br>
मज संतचरणीं घाला । तों तेथें प्रकटला नारद ॥ १५५ ॥ <br>
नृपें नारदाचे चरण धरिले । म्हणे गुरुवर्या आयुष्य सरलें ।<br>
सांता दिवसां मरण आलें । सार्थक केलेंजाय कैसें ॥ १५६ ॥ <br>
व्यास वाल्मीकि महापुरुष । ध्रुव प्रल्हाद ज्याचे शिष्य । <br>
तो नारद बोलिला सारांश । गोष्टी ऐक नृपश्रेष्ठा ॥ १५७ ॥ <br>
व्यासपुत्र शुक जाण । जो योगियामाजी चूडारत्‍न । <br>
त्याच्या मुखेंकरुन । श्रीभागवत श्रवण करीं ॥ १५८ ॥ <br>
ऐके नृपते सावधान । पूर्वीं राजा खट्वांग जाण । <br>
 तेणें तीन मुहूर्तीं सार्थक करुन । हरिपद पूर्णपावला ॥ १५९ ॥ <br>
सात दिवसपर्यंत । तुज अवकाश आहे निश्चित । <br>
उपाय हाचि यथार्थ । भागवत परिसें कां ॥ १६० ॥ <br>
नारद गेला सांगोन । रायें केले शुकाचें स्मरण । <br>
तत्काळ उभा ठाकला येऊन । देदीप्यमान दयाळू ॥ १६१ ॥ <br>
षोडश वर्षीं विराजित । ज्याच्या तेजाशीं उणा आदित्य । <br>
ज्याचे स्वरुपावरुन मन्मथ । ओंवाळून टाका ॥ १६२ ॥ <br>
सुधापान करिती निर्जर । त्याहून शुकाचें शरीर सुंदर । <br>
सुहास्यवदन आकर्ण नेत्र । जटाभार मस्तकीं ॥ १६३ ॥ <br>
विभूति चर्चूनि सुंदर । विराजे गौरवर्ण कलेवर । <br>
द्रुढ कौपीन पंचशर । जेणें तोडरीं घातला ॥ १६४ ॥ <br>
मोह भ्रम क्रोध काम । जेणें जाळोनि केले भस्म । <br>
रंभेनें छळिलें होऊन सकाम । न चळे मन तत्वतां ॥ १६५ ॥ <br>
तो प्रकटला महाराज शुक । कक्षेस भागवतपुस्तक । <br>
देखोनि परीक्षिती नृपनायक । भाल ठेवी शुकचरणीं ॥ १६६ ॥ <br>
स्वामी शुका व्यासनंदना । तोडीं वेगें संसारबंधना । <br>
पुढती मिठी घालोनी चरणा । प्रेमभरें स्फुंदत ॥ १६७ ॥ <br>
मग बोले व्याससुत । सर्पभयें तूं अतिव्याप्त । <br>
क्षणाक्षणां दचकसी यथार्थ । सर्प सर्प म्हणवूनी ॥ १६८ ॥ <br>
तुझें मन नाहीं स्थिर । कैसा होशी श्रवणीं सादर । <br>
मग परीक्षिति राजेंद्र । स्थल पाहे श्रवणातें ॥ १६९ ॥ <br>
गगनचुंबित लोहस्तंभ । त्यावरी दृढ गृह निर्मिलें स्वयंभ । <br>
त्यांत बैसविला राव सुप्रभ । जेवीं मित्र उदयाचलीं ॥ १७० ॥ <br>
हृदयीं रक्षिजे जैसे प्राण । कृपण जतन करी जैसें धन । <br>
तैसें रक्षिले मन । हरिचरणीं आवडीं ॥ १७१ ॥ <br>
स्तंभाभोंवत्या निर्धारीं । बैसल्या ऋषीश्वरांच्या हारी । <br>
जैसे मानससरोवरीं । राजहंस विराजती ॥ १७२ ॥ <br>
नाना यंत्र मंत्र मनी । स्तंभीं बांधिती आणूनी । <br>
सुपर्णसुक्तें करुनी । द्विज जप करिताती ॥ १७३ ॥ <br>
नाना अनुष्ठानें पुरश्चरण । महामंत्र जपती ब्राह्मण । <br>
सेना सन्निध करुन । प्रधान रक्षिती भोंवतीं ॥ १७४ ॥ <br>
त्या गृहामाजी शुक परीक्षिती । बैसले जैसे शक्र वाचस्पती । <br>
शुक म्हणे धरणीपति । न करीं खंती भवभयाची ॥ १७५ ॥ <br>
अठरा सहस्त्र दिव्यग्रंथ । विष्णुलीला श्रीभागवत । <br>
शुखमुखें श्रवण करित । नृपनाथ परीक्षिति ॥ १७६ ॥ <br>
राजेंद्र बैसतां श्रवणीं । प्रधानासी बोलावूनी । <br>
म्हणे धन्वंतरी शोधूनी । अवनीवरी काढावा ॥ १७७ ॥ <br>
वाराणसी विश्वनाथनगरी । तेथें असे महाधन्वंतरी । <br>
द्रव्य मागेल तें त्याचे घरीं । देऊनी येथें आणावा ॥ १७८ ॥ <br>
यावरी द्वादशस्कंध भागवत । सत्यवतीसुत सांगत । <br>
सप्रेम राजा ऐकत । भवभय समस्त विसरला ॥ १७९ ॥ <br>
तक्षकभयें अत्यंत । गोष्ट प्रकटली देशांत । <br>
सकल राजे सुहृद आप्त । येते जाहले पहावया ॥ १८० ॥ <br>
परस्परें ऐकतां समाचार । धन्वंतरी कश्यपनामा विप्र । <br>
तो गजपुरास येतां सत्वर । तक्षक मार्गी भेटला ॥ १८१ ॥ <br>
विप्ररुप धरुनी । तक्षक पुसे त्यालागूनी । <br>
बहुत त्वरें धांवसी वनीं । कोठें जातोस सांग पा ॥ १८२ ॥ <br>
तो म्हणे परीक्षिती महाराज । पांडवकुलीं विजयध्वज । <br>
त्यास तक्षक दंश करितां सहज । मी उतरीन क्षणार्धें ॥ १८३ ॥ <br>
तक्षक म्हणे कश्यपासी । मीच ग्रासूं जातों नृपासी । <br>
तुझी मंत्रविद्या कैसी । दाखवीं आतां तत्त्वतां ॥ १८४ ॥ <br>
तेथें एक सरोवर भरला । तीरीं न्यग्रोधवृक्ष वाढला । <br>
वरी एक द्विज चढला । पत्रें तोडी वृक्षाचीं ॥ १८५ ॥ <br>
तक्षक धावें क्रोधेंकरुनी । वृक्ष दंशिला निजदशनीं । <br>
तत्काळ कोळसे होऊनी । विप्रासहित दग्ध जाहला ॥ १८६ ॥ <br>
कश्यपें तैसेंच ते क्षणीं । सरोवरींचे उदक मंत्रूनी । <br>
शिंपितांचि टवटवोनी । वट मागुती विस्तारला ॥ १८७ ॥ <br>
विप्र तैसाच पत्रें तोडित । मग त्यास तक्षक म्हणत । <br>
धन्य तुझा सदगुरु समर्थ । ऐसा मंत्र दिधला ॥ १८८ ॥ <br>
तूं जातोस उतरावयासी । श्रृंगीचें वचन असत्य करिसी । <br>
माझ्या प्रतापा उणें आणिसी । जाय वेगेंसी माघारा ॥ १८९ ॥ <br>
तो म्हणे नृप देईल धन । मी पीडिलों दारिद्रयेंकरुन । <br>
तक्षक म्हणे त्याचे शतगुण । द्रव्य देईन तुजलागीं ॥ १९० ॥ <br>
भुमींतील विवर उघडिलें । तक्षकें अपारद्रव्य काढिलें । <br>
सेवकाचे मस्तकीं दिधले । पाठविलें गृहा त्याच्या ॥ १९१ ॥ <br>
असो कश्यप मागें परतविला । लांच देऊन न येसा केला । <br>
तक्षक तेथून निघाला । गुप्त आला गजपुरासी ॥ १९२ ॥ <br>
तों सप्तम दिवसाचे आंत । संपत आलें श्रीभागवत । <br>
सप्रेम परीक्षिति ऐकत । क्षालन होत महत्पापा ॥ १९३ ॥ <br>
जप तप विप्र करित । देखोनियां तक्षक हांसत । <br>
ऋषिवचन असत्य । याचेनि केवीं होय पां ॥ १९४ ॥ <br>
तक्षकें पाठविले ब्राह्मण । कापट्यवेषी विखार पूर्ण । <br>
अस्ता जातां सूर्यनारायण । वेळ साधून चालिले ॥ १९५ ॥ <br>
पुष्पें फळे घेऊन । चालिले राजदर्शना ब्राह्मण । <br>
विशालरुप अच्छादून । तक्षक सूक्ष्म जाहला ॥ १९६ ॥ <br>
सान कीटक होऊन । फलगर्भी रिघाला दुर्जन । <br>
घ्यावया नृपाचा प्राण । जात लपोन दुरात्मा ॥ १९७ ॥ <br>
कक्षेस घेऊन पाश । मैंद जैसे आले यात्रेस । <br>
तैसे विप्रवेषें वेदघोष । करीत सर्प चालिले ॥ १९८ ॥ <br>
नृपास जाणविती प्रधान । तपोवनाहूनि आले ब्राह्मण । <br>
येऊ द्या म्हणे उत्तरानंदन । द्विज जीवन आमुचें ॥ १९९ ॥ <br>
रायें ब्राह्मण नमस्कारिले । इतुक्यांत श्रीभागवत संपलें । <br>
नृपें शुकास पूजिलें । अंतर्धान पावला तो ॥ २०० ॥ <br>
सुवासिक पक्व फलें विविध । विप्र रायास देती प्रसाद । <br>
नृपें सकलांस देऊन शुद्ध । आपुला भाग घेतला ॥ २०१ ॥ <br>
पूर्वकर्माचें गहन बल । ज्यामाजी होता तक्षक खल । <br>
तें राजविभागा आलें फल । अंतकालसमयासी ॥ २०२ ॥ <br>
सकल विप्र पूजिले तये क्षणीं । द्विज प्रार्थिती प्रीतीकरुनी । <br>
राया हें फल घेऊनी । मुखामाजी घालीं कां ॥ २०३ ॥ <br>
रायें फल उकलिलें ते वेळीं । तों आंतून निघाली आरक्त अळी । <br>
परीक्षितीनें सकळांस दविली । म्हणे वेळ टळली मरणाची ॥ २०४ ॥ <br>
अली निघाली ये वेळे । इतुकेन आमुचें मरण टळलें । <br>
अळीस सहज ग्रीवेवरी ठेविलें । तों तक्षकें धरिलें विशाल रुप ॥ २०५ ॥ <br>
आरक्तवर्ण फणिमंडळ । धुधुःकारासरिसे भडकले ज्वाळ । <br>
भयानक रसना विशाळ । कडकडून दंश केला ॥ २०६ ॥ <br>
मुखींच्या ज्वाला गगनीं जाती । ग्रीवास्थलीं वेष्टिला नृपती । <br>
सेवक आणि द्विज पळती । उड्या टाकूनि चहूंकडे ॥ २०७ ॥ <br>
त्यालोहगृहासमवेत । राजा भस्म जाहला तेथ । <br>
गजपुरीं एकचि आकांत । नोळखती कोणा कोणी ॥ २०८ ॥ <br>
लोक पळती ग्राम सोडून । प्रळय वर्तला दारुण । <br>
गुणिया लांच देऊन । परतविला चांडाळें ॥ २०९ ॥ <br>
वटवृक्षीं होता जो ब्राह्मण । तेणें हे सांगितलें वर्तमान । <br>
ब्रह्मशाप परम दारुण । घेतला प्राण परीक्षितीचा ॥ २१० ॥<br>
योग्यायोग्य असो ब्राह्मण । परि सहसा नकरावे छळण । <br>
घडे तरी पूजावा प्रीतींकरुन । न घडे तरी ननिंदिजे ॥ २११ ॥ <br>
ब्रह्मशाप दुर्धर देख । परीक्षिती पावला विष्णुलोक । <br>
मग ऋषि अमात्य सकळिक । जनमेजया स्थापिती तूतें ॥ २१२ ॥ <br>
ऐसें हें पूर्वकथन । प्रधानीं सांगितलें संपूर्ण । <br>
राजा नेत्रांसी वस्त्र लावून । करी रोदन पितयालागीं ॥ २१३ ॥ <br>
सभा जाहली सद्‌गदित । प्रजेस गहिंवर न धरवत । <br>
नेत्री अश्रुधारा स्फुंदत । काय बोलत ते वेळां ॥ २१४ ॥ <br>
व्यर्थ गेला पुत्रधर्म माझा । अहा परीक्षिती कुरुकुलध्वजा । <br>
चांडाळें तक्षकें प्राण तुझा । एकाएकीं घेतला ॥ २१५ ॥ <br>
सात दिवस उपोषण । करुं दिल्हें नाहीं उदकपान । <br>
अवचितां घेतला प्राण । महादुर्जनें तक्षकें ॥ २१६ ॥ <br>
मध्येंच लांच देऊनि प्रबळ । गुणिया परतविला तत्काळ । <br>
परम पापी दुष्ट खळ । करीन निर्मूल कुल याचें ॥ २१७ ॥ <br>
हृदय हस्ते पिटून । म्हणे देहत्याग करीन । <br>
किंवा तक्षकाचा प्राण । घेईन आतां निर्धारे ॥ २१८ ॥ <br>
सूड घेईन पितयाचा । निर्वंश करीन तक्षकाचा । <br>
समुदाय मेळविला ऋषींचा । सर्पसत्र आरंभिलें ॥ २१९ ॥ <br>
सर्प संहरावे समस्त । उत्तंक ऋषीचें मनोगत । <br>
ते गोष्टीस साह्य त्वरित । रुरु जाहला तेधवां ॥ २२० ॥ <br>
राव श्वासोच्छ्वास टाकित । दशन बिंबाधरीं रोंवीत । <br>
क्रोध नाटोपे हस्त चुरीत । नयन आरक्त जाहले ॥ २२१ ॥ <br>
कुशल जाणते मंत्र तीक्ष्ण । तें अविलंबें आणविले ब्राह्मण । <br>
जे मंत्रोच्चार करितां पूर्ण । सर्पांच्या थाटी भस्म होती ॥ २२२ ॥ <br>
गरुडास्त्रमंत्रोपासक । तीच गारुडी विद्या सम्यक । <br>
कोटींच्या कोटी अही सकळिक । भस्मकर्ते क्षणार्धे ॥ २२३ ॥ <br>
विप्र म्हणती भूभुजनायका । पितृभक्त होसी निका । <br>
सर्प भस्म करितां देखा । त्रिभुवनीं कीर्ति गाजेल ॥ २२४ ॥ <br>
राव लागे विप्रचरणीं । आतां करुन दाखवा करणी । <br>
तक्षक आठवतां माझे मनीं । प्राण व्याकुल होताती ॥ २२५ ॥ <br>
अवश्य म्हणूनियां भूसुर । सामग्री सिद्ध केली समग्र । <br>
गौड मल्याळ देश आंध्र । तेथींचे विप्र पातले ॥ २२६ ॥ <br>
ज्यांचिया विद्या सामर्थ्ये । आवाहन करितां मंत्रदैवतें । <br>
उभीं ठाकती येऊनि तेथें । यज्ञकुंडाजवळीं पैं ॥ २२७ ॥ <br>
सकल तीर्थीं राहणार द्विज । सप्तपुर्‍यांमाजील सतेज । <br>
सर्पसत्रीं महाराज । नृपें आदरें आणिले ॥ २२८ ॥ <br>
अथर्वणवेदींचे ब्राम्हण । कृष्णवस्त्रें परिधान । <br>
कृष्णांबरेंच प्रावरण । आरक्त नयन होमधूम्रें ॥ २२९ ॥ <br>
ज्यांचा पेटला क्रोधाग्न । ब्रह्माडं जाळितील न लगतां क्षण । <br>
क्षणें इंद्रपद हिरोन । रंकासही देतील ॥ २३० ॥ <br>
कुंड वेदिका मंडप सत्वर । करिती चतुर सूत्राधार । <br>
हवनसामग्री समग्र । सिद्ध करुन ठेविली ॥ २३१ ॥ <br>
अतींद्रियद्रष्टे ब्राह्मण । ज्यांस भूतभविष्यज्ञान । <br>
म्हणती सिद्धी न पावे यज्ञ । होईल खंडन शेवटीं ॥ २३२ ॥ <br>
आग्रह करील एक ब्राह्माण । पूर्णाहुति होऊं नेदी पूर्ण ।  <br>
जनमेजय क्रोधायमान । भरीं भरला नाटोपे ॥ २३३ ॥ <br>
शौनकादिक श्रोतेजन । सूताप्रति करिती प्रश्न । <br>
मख खंडील जो ब्राह्मण । त्याचें कथन सांगें पां ॥ २३४ ॥ <br>
सूत म्हणे तो अस्तिक । परम तपस्वी दुसरा अर्क । <br>
सर्पकुलांचा रक्षक । कथानक ऐका त्याचें ॥ २३५ ॥ <br>
परम तपस्वी जरत्कार । हिंडत असतां वनांतर । <br>
कूपगर्तेंत आपुले पितर । अधोवदन देखत ॥ २३६ ॥ <br>
त्यांसी पुसे तुम्ही कोण । तंव ते करिते जाहले रोदन । <br>
आम्ही तुझे पितृगण । वंशखंडण केलें तुवां ॥ २३७ ॥ <br>
तूं स्त्री करुन आधीं । करीं वंशवल्लीची वृद्धी । <br>
तेणें आम्हां ब्रह्मपदीं । ठाव देईल अब्जज ॥ २३८ ॥ <br>
जरत्कारु म्हणे ते क्षणीं । माझिया नामाची मिळेल तरुणी । <br>
तरीच गृहस्थाश्रमीं वर्तूनी । वंशवृद्धि करीन ॥ २३९ ॥ <br>
करीत पृथ्वीपर्यटन । ठायीं ठायीं बोले गर्जून । <br>
माझ्या नामाची स्त्री आणून । भिक्षेलागीं द्या कोणी ॥ २४० ॥ <br>
मी वृद्ध शक्तिक्षीण । माझ्यानें न देववे अशन वसन । <br>
आज्ञा भंगिता टाकून । जाईन तिला क्षणार्धे ॥ २४१ ॥ <br>
ऐसें ऐकता वचन । हांसती देशोदेशींचे जन । <br>
कोणी न देत प्रतिवचन । तामसी ब्राह्मण देखोनियां ॥ २४२ ॥ <br>
स्वर्ग मृत्यु अष्टलोकपाल । जरत्कारें शोधिलें सकल । <br>
मग गर्तेपाशीं येऊन तत्काल । गर्जोन सांगे पितरातें ॥ २४३ ॥ <br>
तुमचे गांठी पुण्य असेल । तरी संकल्प हा होईल सफल । <br>
कन्यादान कोणी करील । मन्नामक वधूचें ॥ २४४ ॥ <br>
पातलास गेला ब्राह्मण । हांक फोडी आक्रोशेंकरुन । <br>
ते नयनद्वारें करिती श्रवण । चक्शुःश्रवे सर्वही ॥ २४५ ॥ <br>
ब्राह्मणाचें वृत्त सकलिक । वासुकीस सांगती दंदशूक । <br>
भविष्य जाणोनि अहिनायक । अनुजा आपुली जरत्कारी ॥ २४६ ॥ <br>
तेथें आणिली श्रृंगारुनी । म्हणे हे माझी कनिष्ठ भगिनी । <br>
दुसरी इंदिरा लावण्यखाणी । धर्मपत्‍नी करा हो ॥ २४७ ॥ <br>
जरत्कारु म्हणे तत्त्वतां । तुम्हां समर्थांची हे दुहिता । <br>
स्वरुप श्रृंगार पाहतां । उर्वशी रंभा दासी पैं ॥ २४८ ॥ <br>
नम्र असावे मृदु वचन । बोलोन हरावें माझें मन । <br>
आज्ञा भंगितां जाईन टाकून । अनुमान कांहीं न करितां ॥ २४९ ॥ <br>
हे जातीची पद्मीण शुद्ध । सुवासें वेधिले मिलिदं । <br>
इचें पाहता वदनारविंद । मीनकेतन भुले पैं ॥ २५० ॥ <br>
माहेरींचें बल दावून । भ्रतारास मानिती जैसें तृण । <br>
कीं वनींचें मर्कट जाण । धरुनी आणूनि नाचविती ॥ २५१ ॥ <br>
वासुकी म्हणे ऋषीलागूनी । तैसे नव्हे माझी भगिनी । <br>
रुपवती चातुर्यखाणी । पतिभजनीं सादर ॥ २५२ ॥ <br>
चीरभूषणें सर्व संपदा । तीस मी पुरवीन सर्वदा । <br>
होऊं नेदीं कांहीं आपदा । अंगिकारा स्वामी ही ॥ २५३ ॥ <br>
मग यथासांग लाविलें लग्न । चार दिवस संपादून । <br>
जरत्कारीस संगें घेऊन । आश्रमा आला आपुलिया ॥ २५४ ॥ <br>
सर्प सेवा करिती अनुदिन । बांधोन दिधलें सुवर्णसदन । <br>
सकल संपत्ति आणून । राजभोग समर्पिती ॥ २५५ ॥ <br>
नित्यनैमित्तिक कर्मे समस्त । अन्नसत्र नित्य चालवित । <br>
अतिथिपूजनें दानें देत । पतीचें अनुमत जाणूनी ॥ २५६ ॥ <br>
ऐसा काल क्रमित बहुत । जरत्कारीस गर्भ राहत । <br>
जैसा सूर्य दीप्तिमंत । तैसा उदरांत पुत्र वसे ॥ २५७ ॥ <br>
गर्भ राहिला उदरीं । हें नेणेचि जरत्कारी । <br>
तों कोणे एके अवसरीं । नित्यकर्म सारुनियां ॥ २५८ ॥ <br>
निद्रेनें व्यापिला जरत्कार । तिचे मांडीवर ठेवी शिर । <br>
निद्रिस्थ जाहला ऋषीश्वर । तों दिनकर मावळला ॥ २५९ ॥ <br>
मनीं विचारी ऋषिललना । आदित्य जातो अस्तमाना । <br>
संध्याहोमकाल जाणा । टळतां ऋषि कोपेल ॥ २६० ॥ <br>
जागें करितां कोपेल तत्क्षणीं । न करितां सत्कर्मा होईल हानी । <br>
मनीं विचारी नागभगिनी । दोष सामान्य थोर कोण ॥ २६१ ॥ <br>
निद्रा घेइजेल रजनींत । परी सत्कर्मभंगें प्रायश्चित्त । <br>
मग चरण चुरीत बोलत । गेला आदित्य आस्तमाना ॥ २६२ ॥ <br>
म्हणे होम देऊन ये क्षणीं । मग पहुडावें सुखशयनीं । <br>
ऐसें ऐकतां क्रोधेंकरुनी । जरत्कारु उठिला ॥ २६३ ॥ <br>
तुझे अंकी पडतां भार । कष्टी जाहलीस तूं सुकुमार । <br>
वृद्ध देखोन भ्रतार । हेलना गर्वें करिसी तूं ॥ २६४ ॥ <br>
माझी आज्ञा न होतां पूर्ण । सूर्य केवीं पावेल अस्तमान । <br>
मी न देतां अर्घ्यदान । अग्निसेवन यथाविधि ॥ २६५ ॥ <br>
क्षण एक धरुन धीर । पहाव होता चमत्कार । <br>
कैसा मावळता दिनकर । जरत्कारु न ऊठतां ॥ २६६ ॥ <br>
मी वृद्ध देखतां नयनीं । हेलना करिसी तूं सर्पिणी । <br>
आतां नांदे बंधुसदनीं । नष्टकर्मे यथार्थ ॥ २६७ ॥ <br>
जरत्कारु चालिला उठोनी । पाठीं धांवे नागभगिनी । <br>
दृढ धरिले पाय दोन्ही । अश्रु नयनीं वाहती ॥ २६८ ॥ <br>
म्हणे आग्रह करिसी पापिणी । तरी भस्म करीन शापूनी । <br>
थरथरां कांपे कामिनी । भयेंकरुनि न बोले ॥ २६९ ॥ <br>
सर्प ठायीं ठायीं दडती । भयें समोर कोणी न येती । <br>
भगिनीचे चरण धरिती । शांतवीं पति आपुला ॥ २७० ॥ <br>
त्वरें जात जरत्कार । पाठीं धावें सुकुमार । <br>
म्हणे महाराज तुम्ही सत्त्वसमुद्र । माझा त्याग न करावा ॥ २७१ ॥ <br>
सुकुमार ते कामिनी । अडखळोन पडे धरणीं । <br>
पद्मीण ते पद्मलोचनी । बाहू उभारुन हांक देत ॥ २७२ ॥ <br>
सांडूनियां ललना । न जावें हो तपोधना । <br>
मज वधून याच क्षणा । ऋषिवर्या जाइजे ॥ २७३ ॥ <br>
तुमचे सुकुमार चरण । मी आपुले केशीं झाडीन । <br>
एवढा अन्याय क्षमा करुन । पोटीं घाली ऋषिवर्या ॥ २७४ ॥ <br>
कांहीं मी कापट्य नेणें । बोलिल्यें आज भोळेपणें । <br>
सर्वज्ञें विचारुन पाहणें । क्षमा करणें अन्याय हा ॥ २७५ ॥ <br>
मांगे पाहे जरत्कार । तों पाठीसीं धांवें सुकुमार । <br>
हृदयीं दाटला गहिंवर । सजल नेत्र जाहले ॥ २७६ ॥ <br>
जवळ येतां जरत्कारी । म्हणे तूं जाईं माघारीं । <br>
येरी म्हणे ते अवसरीं । वचन ऐका महाराज ॥ २७७ ॥ <br>
पुत्रफल नाहीं पूर्ण । कैसे उद्धरतील पितृगण । <br>
माझे बंधु सर्प जाण । निराशा त्यांची जाहली ॥ २७८ ॥ <br>
आज्ञा भंगली म्हणून । कद्रूनें शापिले संपूर्ण । <br>
म्हणे सकुल भस्म होऊन । जा रे तुम्ही दुर्जन हो ॥ २७९ ॥ <br>
जनमेजयाचे सत्रीं परम । अवघे उरग होतील भस्म । <br>
त्यांत किंचित्स्वस्तिक्षेम । राहवे नेम एक असे ॥ २८० ॥ <br>
माझे जठरसत्पात्रीं जाण । स्वामी तूं करशील वीर्यदान । <br>
तो पुत्र होतां निर्माण । सर्पकुलें रक्षील ॥ २८१ ॥ <br>
ऐसें बोलतां जरत्कारी । ऋषि म्हणे तूं अवधारीं । <br>
तुझे गर्भशुक्तिकेमाझारी । मुक्ताफल पुत्र आहे ॥ २८२ ॥ <br>
नास्तिक नाहीं आस्तिक । पुत्र होईल जैसा अर्क । <br>
जेवीं वसिष्ठ वामदेव शुक । चौथा देख तैसा हा ॥ २८३ ॥ <br>
ऐसें जरत्कारु बोलिला । तत्काल तेथें गुप्त जाहला । <br>
विकल पडली नागबाला । पतिवियोगेंकरुनियां ॥ २८४ ॥ <br>
सावध करुन विखारी । घरा नेली जरत्कारी । <br>
वासुकी म्हणे सुंदरी । आम्हांस अभय देई कां ॥ २८५ ॥ <br>
येरी म्हणे तुमचा रक्षक । गर्भांत आहे सत्य आस्तिक । <br>
आनंदले सर्प सकळिक । गुढिया तोरणें उभविती ॥ २८६ ॥ <br>
अभ्रें आच्छादिलें अर्कस्वरुप । कीं काश्मीरसदनींचा जैसा दीप । <br>
नवमास भरतां पुण्यरुप । आस्तिक जन्म पावला ॥ २८७ ॥ <br>
जैसा विधूम पावक । तैसा जन्मला मुनि आस्तिक । <br>
आनंदले सर्प सकळिक । गगनीं हर्ष न मावे ॥ २८८ ॥ <br>
नागिणी नाग सकळिक । प्राण ऐसें रक्षिती बालक । <br>
कृत्तिकाप्रथमचरणीं देख । मुनि आस्तिक जन्मला ॥ २८९ ॥ <br>
जातकर्मादि उपनयन । वासुकी करी स्वयं आपण । <br>
च्यवनभार्गवापासून । विद्या प्राप्त तयासी ॥ २९० ॥ <br>
संहिता ब्राह्मण अरण । छंद निघंट शिक्षा जाण । <br>
ज्योतिष सूत्र व्याकरण । निरुक्त दशग्रंथ पढियेला ॥ २९१ ॥ <br>
बोलका जैसा अंगिरासुत । तेजस्वी जैसा आदित्य । <br>
तपस्वी जैसा भासत । व्योमकेश दुसरा जो ॥ २९२ ॥ <br>
शीतल जैसा शीतकर । मेघाहून अति उदार । <br>
ब्रह्मांड मोडून रचणार । दुसरें पुढती सामर्थ्यें ॥ २९३ ॥ <br>
पुढें अनुसंधान पाहीं । हस्तिनापुरीं ऋषि सर्वही । <br>
मिळाले जनमेजयाचे गृहीं । सर्पसत्र आरंभिलें ॥ २९४ ॥ <br>
सिंहावलोकनेंकरुन । पहा मागील अनुसंधान । <br>
जे पंडित भक्त विचक्षण । निर्मत्सर मन ज्यांचें ॥ २९५ ॥ <br>
आदिपर्व सुधारस । सज्जन श्रोते हे त्रिशद । <br>
पान करोत अति सुरस । ब्रह्मानंदेंकरोनियां ॥ २९६ ॥ <br>
ब्रह्मानंद महाराज पिता । सावित्री नामें माझी माता । <br>
वंदूनि ते उभयतां । परम आल्हाद पावलों ॥ २९७ ॥ <br>
या उभयतांचे नाम सार । श्रीधर जपे हा मंत्र । <br>
श्रीपांडुरंग रुक्मिणीवर । तेणेंकरुन तोषला ॥ २९८ ॥ <br>
श्रीधर नाम आपुलें । अभंगीं तेणें घातलें । <br>
 त्याचें चरित्र वहिलें । तेणेंचि कथिलें ऐका तें ॥ २९९ ॥ <br>
सुरस पांडवप्रताप ग्रंथ । आदिपर्व व्यासभारत । <br>
त्यांतील सारांश यथार्थ । द्वितीयाध्यायीं कथियेला ॥ ३०० ॥ <br>
स्वस्ति श्रीपांडवप्रताप ग्रंथ । आदिपर्वटीका श्रीधरकृत । <br>
परीक्षितिनिधन सत्रारंभाद्‍भुत । आस्तिकजन्मकथन केलें ॥ ३०१ ॥ <br>
इति श्रीधरकृतपांडवप्रतापादिपर्वणि द्वितीयो ध्यायः ॥ २ ॥ <br>
॥ अध्याय दुसरा समाप्त ॥ </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
