<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap61.htm">मागचा अध्याय</a>
</div>
<div class="nex">
<a href="pratap63.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय बासष्टावा </p><br>
<p class="hdr3">चंद्रहास राजाची कथा  </p><br>

<p class="ovi">
श्रीगणेशाय नम: ॥ <br>
सव्यसाचीप्रति कथा गहन ॥ सांगे सरसिजोद्भवनंदन ॥ <br>
पूर्वी एक नृप पावन ॥ केरलाधिपति नाम तयाचें ॥ १ ॥ <br>
त्याला पुत्र जाहला सुलक्षण ॥ चंद्रहास्यनामाभिधान ॥ <br>
पृथ्वीवरी ऐसें आन ॥ स्वरूप नाहीं तत्त्वतां ॥ २ ॥ <br>
त्या नृपावर आलें परचक्र ॥ युद्ध जाहले सप्त रात्र ॥ <br>
केरलाधिपति पावला परत्र ॥ शत्रूंनी नगर घेतलें ॥ ३ ॥ <br>
राजजाया करी अग्निप्रवेश ॥ मग उपमातेने घेऊन चंदहास्य ॥ <br>
चोरून नेत कुंतलपुरास ॥ निशिदिवस जतन करी ॥ ४ ॥ <br>
तीन वर्षें होतां संपूर्ण ॥ धात्रीही गेली मरोन ॥ <br>
मग निराधार राजनंदन ॥ आश्रय कोठें नसेचि ॥ ५ ॥ <br>
तो शालिग्राम नृसिंहमूर्ती ॥ सांपडली त्या बाळकाप्रती ॥ <br>
वदनसंपुटी अहोरात्रीं ॥ प्रीतीनें जतन करी तया ॥ ६ ॥ <br>
पूजा करून त्रिकाळ ॥ मुखीं रक्षीत सदा निर्मळ ॥ <br>
परदेशीं हिंडे बाळ ॥ म्हणोनि लोक दया करिती ॥ ७ ॥ <br>
एक पाचारून अन्न घालिती ॥ एक पांघरावया वस्त्र देती ॥ <br>
चिमणे बाळ घेऊनि सांगातीं ॥ बिदोबिदीं खेळत ॥ ८ ॥ <br>
बाळ देखोनि सुलक्षणा ॥ तन्मय होती जननयन ॥ <br>
कडेवरी घेती उचलोन ॥ घेती चुंबन प्रीतीनें ॥ ९ ॥ <br>
तेथील कुंतलेश्वर नृपती ॥ दुष्टबुद्धि नामा पापमती ॥ <br>
प्रधान तयाचा निश्चितीं ॥ अति दुरात्मा निर्दय ॥ १० ॥ <br>
कामी कुबुद्धि तो क्रूर ॥ पाचारूनि ऋषीश्वर ॥ <br>
अन्नसंतर्पण करितसे थोर ॥ तो बाळक समोर देखिला ॥ ११ ॥ <br>
प्रधानें बाळ बोलावून ॥ म्हणे तूं येथें करीं भोजन ॥ <br>
द्विजपंक्तीं तो सुलक्षण ॥ भोजनासी बैसला ॥ १२ ॥ <br>
शालिग्रामासी तुलसी वाहून ॥ सवेच नैवेद्य करी अर्पण ॥ <br>
तीर्थ घेऊन करी प्राशन ॥ ऋषी तटस्थ पाहती ॥ १३ ॥ <br>
भोजन करून बाळ उठिला ॥ प्रधानाचे पुढें बैसला ॥ <br>
ऋषींस ऐसा भाव गमला ॥ कीं पुत्र याचाच निर्धारे ॥ १४ ॥ <br>
ब्राह्मण मंत्राक्षता टाकित ॥ हा पुत्र विजयी हो तुझा श्रीमंत ॥ <br>
पृथ्वी जिंकोन समस्त ॥ राज्य करो रामाऐसें ॥ १५ ॥ <br>
ऐकतां क्षोभला प्रधान ॥ म्हणे पढतमूढ तुम्ही ब्राह्मण ॥ <br>
पुत्र कोणाचा नेणोन ॥ आशीर्वाद दिधला त्या ॥ १६ ॥ <br>
स्वस्थळा गेले ब्राह्मण ॥ असत्य नव्हे विप्रवचन ॥ <br>
चिंता मानसीं दारुण ॥ दुष्टबुद्धीसी लागली ॥ १७ ॥ <br>
म्हणे ब्रह्मवचन निश्चितीं ॥ असत्य नव्हे कल्पांतीं ॥ <br>
मग अंत्यज जीवघाती ॥ त्यांसी एकांतीं सांगत ॥ १८ ॥ <br>
म्हणे हें पोर चाळवूनी ॥ नेऊनि वधा तत्काल वनीं ॥ <br>
सहावी अंगुली चरणीं ॥ ते छेदूनि खूण आणावी ॥ १९ ॥ <br>
मग ते बाळ घेऊनि वना गेले ॥ शस्त्र मारायासी काढिलें ॥ <br>
देखोन बाळ घाबरले ॥ म्हणे कां मज मारितां ॥ २० ॥ <br>
तंव ते बोलती वचन ॥ तुज मारवितो प्रधान ॥ <br>
चहूंकडे पाहे राजनंदन ॥ दिशा शून्य दिसती ॥ २१ ॥ <br>
मग मुखींची काढिली शिळा ॥ करतळीं घेतली ते वेळां ॥ <br>
म्हणे करावी करुणा दीनदयाळा ॥ हरे गोविंदा माधवा ॥ २२ ॥ <br>
म्हणे मी बाळ अनाथ दीन ॥ आजवरी केलें माझें पालन ॥ <br>
जनकजननी तुजविण ॥ मजला कोण ये वेळीं ॥ २३ ॥ <br>
धांवें प्रर्‍हादरक्षका जगजेठी ॥ मज ठाव देईं तुझ्या पोटीं ॥ <br>
मी तव कंठीं घालीन मिठी ॥ कृपादृष्टीं पाहें कां ॥ २४ ॥ <br>
ऐसें बोलोन सप्रेम ॥ मुखीं घातला शालिग्राम ॥ <br>
तंव चांडाल निर्दय परम ॥ शस्त्र उचलिती वधावया ॥ २५ ॥ <br>
न्यहाळून जंव ते पाहती ॥ तो सिंहवदन रमापती ॥ <br>
शंखचक्रादि आयुधें हातीं ॥ उभा पाठीशीं रक्षित ॥ २६ ॥ <br>
सुदर्शन धगधगित ॥ हातीं धरिलें क्रोधयुक्त ॥ <br>
ब्रह्मांड जाईल समस्त ॥ हेलावत तेज ऐसें ॥ २७ ॥ <br>
त्या तेजामाजी निश्चितीं ॥ चंद्र सूर्य बुचकळ्या देती ॥ <br>
विद्युल्लता करपोनि जाती ॥ दंतपंक्ती तैशा हो ॥ २८ ॥ <br>
भयभीत जाहले चांडाळ ॥ म्हणती कोणीं वधावे हें बाळ ॥ <br>
मग सहावी अंगुली तत्काळ ॥ छेदोनि गेले घेऊनियां ॥ २९ ॥ <br>
वधिला म्हणोनि दाविली खूण ॥ तोषलें दुष्टबुद्धीचे मन ॥ <br>
इकडे बाळ करी रोदन ॥ घोरकांतारीं हिंडत ॥ ३० ॥ <br>
रोदनामाजी हरीचा छंद ॥ गात दिव्य नामप्रबंध ॥ <br>
तो मृगया करीत राय कुलिंद ॥ त्याच स्थळी पातला ॥ ३१ ॥ <br>
बाळ देखोनि सुकुमार ॥ रथ सोडूनि धांवे नृपवर ॥ <br>
उचलोन घेतला सुंदर ॥ उदक नेत्रींचें पुशिलें ॥ ३२ ॥ <br>
तो नाममाला सुंदर ॥ बाळ उच्चारी वारंवार ॥ <br>
देववाणी वदे साचार ॥ राया तुज पुत्र दिधला हा ॥ ३३ ॥ <br>
कुलिंदाचा हर्ष न माये गगनीं ॥ नगरास आला परतोनी ॥ <br>
भांडारे फोडिलीं तये क्षणीं ॥ याचकांहातीं लुटवित ॥ ३४ ॥ <br>
लागला वाद्यांचा एकचि कल्लोळ ॥ चंदनावतीचे लोक सकळ ॥ <br>
मंडपघसणी होतसे प्रबळ ॥ पहावया बालकासी ॥ ३५ ॥ <br>
कुलिंदाची मेघावती पट्टराणी ॥ कुरवंडी करी पुत्र देखोनी ॥ <br>
ओसंगा आडवा घेऊनी ॥ स्तनपान करवीतसे ॥ ३६ ॥ <br>
चुकलें बाळक भेटे पुढती ॥ तैशी गगनीं न माय प्रीती ॥ <br>
पान्हा फुटला तियेप्रती ॥ न सांवरेच सर्वथा ॥ ३७ ॥ <br>
धावले विप्र बहुत ॥ लक्षण पाहून सांगत ॥ <br>
नाम चंदहास्य यथार्थ ॥ नसे विपरीत कांहीं हो ॥ ३८ ॥ <br>
नगरजन आणिती अहेर ॥ त्यांचे द्विगुण देत नृपवर ॥ <br>
लोटले सप्त संवत्सर ॥ मौंजीबंधन जाहलें ॥ ३९ ॥ <br>
वेदशास्त्रीं निपुण ॥ जाहला चौसष्टकलाप्रवीण ॥ <br>
पुत्रविद्या देखोन ॥ कुलिंदराव तोषला ॥ ४० ॥ <br>
राजकारभार समस्त ॥ चंद्रहास्यासी राव देत ॥ <br>
यथाकालीं मेघ वर्षत ॥ धरणी पिके असंभाव्य ॥ ४१ ॥ <br>
धेनू दुभती अपार ॥ आधि व्याधि नसे अणुमात्र ॥ <br>
चंद्रहास्य लोकां समग्र ॥ पाचारूनि सांगत ॥ ४२ ॥ <br>
तुलसीवृंदावनें हरिपूजन ॥ पुराणश्रवण हरिकीर्तन ॥ <br>
दिनत्रय हरिदिनीव्रत पूर्ण ॥ अन्नोदकदान याचका ॥ ४३ ॥ <br>
इतुकें जो न करी सत्य ॥ त्यास दंडीन मी यथार्थ ॥ <br>
लोक तैसेंच मग आचरती समस्त ॥ दानधर्म यथाविधि ॥ ४४ ॥ <br>
षोडश वर्षें जाहल्या पूर्ण ॥ मेळवून अपार सैन्य ॥ <br>
पित्यास म्हणे पृथ्वी जिंकीन ॥ आज्ञा द्यावी महाराजा ॥ ४५ ॥ <br>
कुलिंद म्हणे कुंतलेश्वर ॥ त्यास देतों आम्ही करभार ॥ <br>
दुष्टबुद्धि प्रधान दुराचार ॥ न शके देखों आम्हांतें ॥ ४६ ॥ <br>
चंद्रहास्य बोले उत्तर ॥ पृथ्वी जिंकोन समग्र ॥ <br>
मग त्याचा घेईन समाचार ॥ शिक्षा लावीन क्षणमात्रें ॥ ४७ ॥ <br>
असो चंद्रहास्यें बहुत ॥ पृथ्वी जिंकिली अकरा दिवसांत ॥ <br>
भूमंडळीचे नृपनाथ ॥ जिंकोन आणिले नगरातें ॥ ४८ ॥ <br>
कुलिंद सामोरा येत ॥ पुत्र देखोनि आनंदत ॥ <br>
चंद्रहास्य साष्टांगें नमित ॥ क्षेम देत पितयासी ॥ ४९ ॥ <br>
सर्व राजे पित्यास भेटवून ॥ करवी त्यांहातीं नमन ॥ <br>
असो यज्ञ जाहला संपूर्ण ॥ राजे बोळविले स्वस्थाना ॥ ५० ॥ <br>
कुलिंद म्हणे ऐक कुमारा ॥ करभार पाठवावा कुंतलेश्वरा ॥ <br>
येरू म्हणे आज्ञा दीजे सत्वरा ॥ धरून आणीन क्षणमात्रें ॥ ५१ ॥ <br>
कुलिंद म्हणे पूर्वापार ॥ त्यास देतों करभार ॥ <br>
स्वामिद्रोह न करावा साचार ॥ चंद्रहास्य अवश्य म्हणे ॥ ५२ ॥ <br>
समागमें लोक देऊन सत्वरा ॥ द्रव्य पाठविलें कुंतलपुरा ॥ <br>
दुष्टबुद्धीनें भांडारां ॥ द्रव्य सांठविलें समग्र ॥ ५३ ॥ <br>
कुलिंदाचे लोकांस यथाविधी ॥ पाहुणेर करी दुष्टबुद्धी ॥ <br>
म्हणे जाहली पाकसिद्धी ॥ भोजनासी उठावे ॥ ५४ ॥ <br>
तंव ते लोक सत्य विश्वासी ॥ म्हणती आज एकादशी ॥ <br>
चंदहास्य कोपेल आम्हांसी ॥ शासन करील तत्काळ ॥ ५५ ॥ <br>
चंद्रहास्य आणि हृषीकेश ॥ दोन्हींकडे होईल नाश ॥ <br>
क्रोध दाटला दुष्टबुद्धीस ॥ माझे वचनास मान न देती ॥ ५६ ॥ <br>
तुमचा कुलिंद आणि चंद्रहास्य ॥ क्षण न लागतां वधीन दोघांस ॥ <br>
तंव ते सांगती पराक्रम त्यास ॥ अत्यद्भुत तयाचा ॥ ५७ ॥ <br>
सकल जिंकिले नृपनायक ॥ तूं काय त्यापुढें मशक ॥ <br>
येथील राज्य सकळिक ॥ घेईल क्षण न लागतां ॥ ५८ ॥ <br>
परम कोपला दुष्टबुद्धी ॥ लोक आकळोन घातले बंदीं ॥ <br>
कुंतलेश्वराजवळी तो कुबुद्धी ॥ वर्तमान सांगत ॥ ५९ ॥ <br>
कुलिंद मातला बहुत ॥ द्रव्य पाठविलें किंचित ॥ <br>
त्याचा समाचार घेऊन त्वरित ॥ येतों सत्वर पुढती ॥ ६० ॥ <br>
राव म्हणे चंपकमालती ॥ उपवरे कन्या जाहली जाणती ॥ <br>
वर सुलक्षण पुरुषार्थी ॥ पाहोनियां आणावा ॥ ६१ ॥ <br>
अवश्य म्हणे ते अवसरीं ॥ तो विषया प्रधानकुमारी ॥ <br>
पितयास म्हणे निर्धारीं ॥ वर मजही आणावा ॥ ६२ ॥ <br>
प्रधानें गणिले दिवस ॥ षोडश वर्षें जाहलीं कन्येस ॥ <br>
म्हणे द्यावी जरी शिवास ॥ तरी तो मसणी लोळत ॥ ६३ ॥ <br>
विष्णु परद्वारी नाटक ॥ कुलाल तो चतुर्मुख ॥ <br>
इंद्रांगी भगें देख ॥ दूषणे समस्त नवग्रहां ॥ ६४ ॥ <br>
मग कन्येचे करी समाधान ॥ उत्तम वर आणून करीन लग्न ॥ <br>
असो दळभार घेऊन ॥ चंदनावतीस पातला ॥ ६५ ॥ <br>
कुलिंद सामोरा येऊन भेटला ॥ दुष्टबुद्धि मंदिरा आणिला ॥ <br>
तो म्हणे तुमचा पुत्र पुरुषार्थी भला ॥ भेटवीं वहिला मजलागीं ॥ ६६ ॥ <br>
चंद्रहास्य आला तत्काळ ॥ उठून भेटला दुष्ट खल ॥ <br>
न्यहाळून पाहे सकल ॥ तो चिन्ह देखिलें अंगुलीचें ॥ ६७ ॥ <br>
म्हणे तोच हा बाळ यथार्थ ॥ अंत्यजीं यास सोडिला जीवंत ॥ <br>
मग नम्र वचन बोलत ॥ कुलिंदाप्रति तेधवां ॥ ६८ ॥ <br>
म्हणे ऐसा पुत्र तुम्हीं लपविला ॥ आमुचे रायासी नाहीं भेटविला ॥ <br>
मग चंद्रहास्यस ते वेळां ॥ एकांतासी नेत दुष्टबुद्धि ॥ ६९ ॥ <br>
म्हणे मी पत्र देतों लिहूनी ॥ कुंतलपुरा जावें घेऊनी ॥ <br>
मदनास भेटावे जाऊनी ॥ तो मी मागून येतो सत्वर ॥ ७० ॥ <br>
आमुचा ध्यास तुमचे पायीं ॥ रात्रंदिवस लागला पाहीं ॥ <br>
चंद्रहास्य म्हणे लवलाहीं ॥ जातों आतांचि सत्वर ॥ ७१ ॥ <br>
दुष्टबुद्धि लिही पत्र ॥ परमचांडाळ अपवित्र ॥ <br>
दुष्टाचें मानस कुश्चित फार ॥ इंद्रादिकां न कळेचि ॥ ७२ ॥ <br>
सहस्त्रायु चिरंजीव मदना ॥ माझी तुजला हेचि आता ॥ <br>
चंद्रहास्यास तव दर्शना ॥ पाठविलें यथार्थ ॥ ७३ ॥ <br>
विष दीजे यासी ॥ विचार न पुसे कोणासी ॥ <br>
भोजनीं उदकीं निश्चयेंशीं ॥ सर्वथा विसर न पडावा ॥ ७४ ॥ <br>
अभ्यंग शयनीं तत्त्वतां ॥ कीं सुगंध अंगीं चर्चितां ॥ <br>
उत्साह करावा पुरता ॥ पुत्र आमुचा जरी होसी ॥ ७५ ॥ <br>
विचार कोणास न पुसावा ॥ सुदिन  कुदिन न पहावा ॥ <br>
आमुचा मार्ग न लक्षावा ॥ बरा करावा उत्साह ॥ ७६ ॥ <br>
पत्र गुंडाळोनि करीं देत ॥ म्हणे एकलेच तुम्हीं जावें तेथ ॥ <br>
मग चंद्रहास्य त्वरित ॥ पितयास आज्ञा पुसतसे ॥ ७७ ॥ <br>
म्हणे कुंतलपुरास जाऊन ॥ सत्वर येतों परतोन ॥ <br>
तत्काल वारूवरी बैसोन ॥ एकलाच निघाला ॥ ७८ ॥ <br>
शतयोजनें पंथ क्रमोनी ॥ कुंतलपुरासमीप येऊनी ॥ <br>
राहूनियां उपवनीं ॥ स्नान करोनि पूजा करीतसे ॥ ७९ ॥ <br>
केले शालिग्रामाचें अर्चन ॥ सहस्रनाम केलें पठन ॥ <br>
जवळी होतें तें निर्दोषान्न ॥ केलें भोजन चंद्रहास्ये ॥ ८० ॥ <br>
विडा घेऊन ते अवसरीं ॥ निद्रा केली क्षणभरी ॥ <br>
तो वनक्रीडेस सुंदरी ॥ विषया आली त्या स्थाना ॥ ८१ ॥ <br>
सवें सखिया पांचशत ॥ नाना चातुर्यकला दावित ॥ <br>
विषया दुरोनि देखत ॥ पुरुष निद्रित जाहला तो ॥ ८२ ॥ <br>
म्हणे वारू वृक्षास बांधोन ॥ कोणीं येथें केलें शयन ॥ <br>
सकल सख्यास चुकवून ॥ एकलीच आली तेथें ॥ ८३ ॥ <br>
शंकतशंकत जात ॥ वृक्षाआड लपतलपत ॥ <br>
मनामाजी चिंतित ॥ क्षण एक निद्रित असो कां ॥ ८४ ॥ <br>
जवळी येऊन जंव पाहत ॥ अंगींच्या कला दिव्य फांकत ॥ <br>
जैसा केवळ रतिकांत ॥ शोभायमान दिसतसे ॥ ८५ ॥ <br>
तो जवळी गांठ देखत ॥ ती सोडोनि जंव पहात ॥ <br>
तो शालिग्राम दीप्तिमंत ॥ म्हणे विष्णुभक्त असे हा ॥ ८६ ॥ <br>
पुढती पाहे झडकरी ॥ तो पत्र देखे तो अवसरीं ॥ <br>
पितृमुद्रा ओळखून अंतरीं ॥ परम संतोष वाटला ॥ ८७ ॥ <br>
उकलून पत्र वाचित ॥ विष दीजे यास त्वरित ॥ <br>
वरकड लेखनपदांचा अर्थ ॥ उत्तमचि निघाला ॥ ८८ ॥ <br>
म्हणे हें कां विपरीत ॥ तांतडी जाहली यथार्थ ॥ <br>
अक्षर चुकलें सत्य ॥ तरी येथें कैसें करावें ॥ ८९ ॥ <br>
तेव्हां नखें नेत्रींचें काजळ ॥ काढून तेथें लिहिलें तत्काळ ॥ <br>
विषया देई यास प्रांजळ ॥ ऐसें लिहून पत्र बांधिलें ॥ ९० ॥ <br>
मग म्हणे जय जय भवानी ॥ तुष्टलीस मजलागोनी ॥ <br>
हा वर देई ये क्षणीं ॥ आणीक कांहीं न मागें तूतें ॥ ९१ ॥ <br>
स्वरूप सुंदर देखोनी ॥ म्हणे मी जाईन ओंवाळूनी ॥ <br>
वारा घालूं काय ये क्षणीं ॥ घर्म पातला शरीरास ॥ ९२ ॥ <br>
जरी जागा जाहला प्राणनाथ ॥ तरी तेही गोष्ट अनुचित ॥ <br>
मायाजाळ परमाद्भुत ॥ गुंडाळत अंतःकरण ॥ ९३ ॥ <br>
सवेंच सख्यांमाजी मिळाली ॥ आपुले गृहासी पातली ॥ <br>
मनांत चिंता लागली ॥ ती न सांगे कोणातें ॥ ९४ ॥ <br>
चंद्रहास्य जागा होऊन ॥ सत्वर वारूवरी बैसोन ॥ <br>
प्रधानगृहास येऊन ॥ वृत्तांत आंत पाठविला ॥ ९५ ॥ <br>
ऐकतो मदन आला धांवत ॥ क्षेमालिंगन प्रीतीनें देत ॥ <br>
मंदिरांत नेऊन त्वरित ॥ पूजा केली प्रीतीनें ॥ ९६ ॥ <br>
चंद्रहास्य पत्र देत ॥ मदन उकलून पहात ॥ <br>
विषया दीजे त्वरित ॥ पदें समस्त उत्तमचि ॥ ९७ ॥ <br>
घरांत घेऊन गेला लिखित ॥ मातेपुढें धडधडां वाचित ॥ <br>
म्हणे त्वरा करा बहुत ॥ पत्र वडिलीं लिहिलें असे ॥ ९८ ॥ <br>
तो स्त्रिया येऊनि समस्त ॥ गवाक्षद्वारें विलोकित ॥ <br>
स्वरूपास उणा रतिकांत ॥ हर्षभरित सर्व जाहल्या ॥ ९९ ॥ <br>
मदन मातेस म्हणत ॥ आज्ञा करावी जी त्वरित ॥ <br>
तंव ती म्हणे उत्तम बहुत ॥ करा तयारी या समयीं ॥ १०० ॥ <br>
बाहेर आला मदन ॥ आणविले ज्योतिषी बोलावून ॥ <br>
म्हणे सांगा कधीं सुलग्न ॥ येर विचारून बोलती ॥ १०१ ॥ <br>
उत्तम लग्न आजि असे ॥ पुढें सातां मासांवांचोनि नसे ॥ <br>
बाप चरित्र केलें हृषीकेशें ॥ त्वरा म्हणोनि उठिले ॥ १०२ ॥ <br>
नवरा गुप्तरूपें नेऊनी ॥ बैसविला शेजारले सदनीं ॥ <br>
मदनस्त्रिया जाऊनी ॥ जाहल्या बहिणी चंद्रहास्या ॥ १०३ ॥ <br>
वर्‍हाडी मिळाले बहुत ॥ हळद वधूवरांस लावित ॥ <br>
विप्र स्वस्तिवाचन संपादित ॥ गजरें वाजती वाजंत्रें ॥ १०४ ॥ <br>
वर सुंदर देखोन ॥ बोलती नगरींचे जन ॥ <br>
म्हणती विषयेचें भाग्य धन्य ॥ ऐसें निधान जोडलें ॥ १०५ ॥ <br>
लग्नघटिका जवळी आली ॥ विषया श्रृंगारून आणिली ॥ <br>
मधुपर्कादि पूजा केली ॥ आरंभिलीं मंगलाष्टकें ॥ १०६ ॥ <br>
अंतःपट गेला फिटोन ॥ लोक म्हणती सावधान ॥ <br>
दोघां जाहले पाणिग्रहण ॥ लाजाहोमादि सर्वही ॥ १०७ ॥ <br>
इकडे दुष्टबुद्धीनें केला अनर्थ ॥ कुलिंदास आकळून बंदींत घालित ॥ <br>
नगर विध्वंसोनि समस्त ॥ कलह करून निघाला ॥ १०८ ॥ <br>
तो वाटेस सर्प बोलिला एक ॥ मी तुझ्या द्रव्याचा रक्षक ॥ <br>
मदनें वेचिलें सकळिक ॥ विषयेच्या विवाहातें ॥ १०९ ॥ <br>
घाबरला प्रधान ॥ तो पुढें येतां देखिले ब्राह्मण ॥ <br>
म्हणे कोठूनि आलां रे अवघे जण ॥ दटावून उभे केले ॥ ११० ॥ <br>
तो ते आशीर्वाद देत ॥ धन्य तुझा मदन सुत ॥ <br>
द्रव्य वेंचिलें अपरिमित ॥ लग्न जाहले विषयेचें ॥ १११ ॥ <br>
सेवकांस म्हणे धरा ब्राह्मण ॥ जिव्हा यांच्या टाका उपटून ॥ <br>
द्रव्य घेतलें हिरोन ॥ मग दिधले सोडून ॥ ११२ ॥ <br>
मंदिरास आला त्वरित ॥ मदन पित्यास नमस्कारित ॥ <br>
तो म्हणे मीं काय लिहिलें लिखित ॥ कैसा अनर्थ केला तुवां ॥ ११३ ॥ <br>
येरू म्हणे पत्र पाहून ॥ तत्काळचि लाविलें लग्न ॥ <br>
पहा वधूवरें कैशीं सुलक्षण ॥ द्रव्य संपूर्ण वेचिलें ॥ ११४ ॥ <br>
पत्र आणविलें सत्वर ॥ अक्षरें वाचली सादर ॥ <br>
तो विषया दीजे हें उत्तर ॥ मग उगाचि राहिला ॥ ११५ ॥ <br>
म्हणे लेखणी गेली चांचरी ॥ कीं डोळा पडली अंधारी ॥ <br>
मदनास म्हणे ते अवसरीं ॥ उत्तम कृत्य केलें तुवां ॥ ११६ ॥ <br>
म्हणे कुंतलेश्वरासी येई नमून ॥ सांग सकल वर्तमान ॥ <br>
तत्काळ निघाला मदन ॥ रायाप्रति सांगत ॥ ११७ ॥ <br>
प्रधान आले ग्रामाहून ॥ निद्रा केली आहे श्रमोन ॥ <br>
आणि साड्यांचें आहे कारण ॥ जाहले लग्न विषयेचें ॥ ११८ ॥ <br>
तो लोक जवळील सांगती ॥ जो कां चंद्रहास्य भूपती ॥ <br>
पृथ्वीवरी ज्याची ख्याती ॥ विषयेस वर तो केला ॥ ११९ ॥ <br>
राजा जाहला कोपायमान ॥ माझें कन्येचे सोडून लग्न ॥ <br>
आपुले कन्येलागून ॥ वर सुंदर मेळविला ॥ १२० ॥ <br>
एक म्हणती तोच वर आणून ॥ चंपकमालती द्यावी पूर्ण ॥ <br>
मग राये अपार जन ॥ मदनासंगतीं दिधले ॥ १२१ ॥ <br>
वर आणा गजीं बैसवूनी ॥ देऊं तया चंपकमालती ॥ <br>
सुलग्न आहे येच क्षणीं ॥ उशीर आतां न लावावा ॥ १२२ ॥ <br>
तो इकडे दुष्टबुद्धि काय करित ॥ अंत्यज बोलावूनि सांगत ॥ <br>
म्हणे चडिकेचे देवळांत ॥ अंधारीं गुप्त बैसावें ॥ १२३ ॥ <br>
जो येईल पूजा घेऊन ॥ तेथेंच घ्यावा त्याचा प्राण ॥ <br>
मग म्हणे चंद्रहास्यालागून ॥ करा पूजन चंडिकेचें ॥ १२४ ॥ <br>
पूजा घेऊन ते वेळां ॥ एकलेच जावें देउळा ॥ <br>
नवस पाहिजे पुरविला ॥ मग साडे होतील ॥ १२५ ॥ <br>
अवश्य म्हणोनि त्वरित ॥ एकलाच चंद्रहास्य अंधारांत ॥ <br>
नगराबाहेर जात ॥ चंडिकेलागी पूजावया ॥ १२६ ॥ <br>
तो नगराबाहेर भयभीत ॥ मदन आला भारेंसहित ॥ <br>
चंद्रहास्यस देखोन म्हणत ॥ एकलेच कोठे जाता ॥ १२७ ॥ <br>
आम्हांवरी कोपला नृपनाथ ॥ तुम्हांस बोलाविलें तेथ ॥ <br>
येरू म्हणे अंबा पूजोनि त्वरित ॥ मग मी सत्य येईन ॥ १२८ ॥ <br>
मदन म्हणे मी जाऊन ॥ येतों सत्वर पूजा करून ॥ <br>
चंद्रहास्यास गजी बैसवून ॥ गेलें मिरवत राजसदना ॥ १२९ ॥ <br>
राये तत्काळ लाविलें लग्न ॥ वरदक्षिणा राज्य दिधलें दान ॥ <br>
चंद्रहास्यावरी छत्र धरून ॥ कुंतलेश्वर गेला तपातें ॥ १३० ॥ <br>
चंपकमालती संगे घेऊनी ॥ वरात निघाली तेच क्षणीं ॥ <br>
प्रधानगृहालागोनी ॥ येता जाहाला चंद्रहास्य ॥ १३१ ॥ <br>
होत वाद्यांचा गजर ॥ प्रधानास सांगती सत्वर हेर ॥ <br>
आले चंद्रहास्य नृपवर ॥ चंपकमालती घेऊनियां ॥ १३२ ॥ <br>
प्रधान म्हणे तयांलागूनी ॥ काय रे बोलतां ऐशी वाणी ॥ <br>
यांच्या जिव्हा छेदा कोणी ॥ तंव वधूवरें नयनीं देखिली ॥ १३३ ॥ <br>
तो चंद्रहास्य म्हणे प्रधानासी ॥ मज पाठवून राजसदनासी ॥ <br>
मदन गेला अंबिकेसी ॥ पूजावयाकारणें ॥ १३४ ॥ <br>
दुष्टबुद्धि वेगें धांवत ॥ नगराबाहेर आला त्वरित ॥ <br>
तया देखोन भूतें भयभीत ॥ विटाळ त्याचा न व्हावा ॥ १३५ ॥ <br>
देवळांत आला प्रधान ॥ तो छिन्नभिन्न जाहला मदन ॥ <br>
तेणें मस्तक आपटून ॥ दिधला प्राण तेथेंचि ॥ १३६ ॥ <br>
इकडे चंद्रहास्य साडे करून ॥ दोघी स्त्रिया सांगातें घेऊन ॥ <br>
राजगृहाप्रति येऊन ॥ सिंहासनीं बैसला ॥ १३७ ॥ <br>
प्रातःकाल जाहला त्वरित ॥ तंव गुरव आले धांवत ॥ <br>
म्हणती पुत्रासमवेत ॥ प्रधान रंगशिळेवरी पडलासे ॥ १३८ ॥ <br>
वर्तमान ऐकोनि विरस ॥ घाबरा जाहला चंद्रहास्य ॥ <br>
टाकीत आला श्वासोच्छ्वास ॥ चंडिकेच्या देवालयीं ॥ १३९ ॥ <br>
प्रेते देखोनि बोलत ॥ कोणीं केले हो जीवघात ॥ <br>
नगरलोक म्हणत ॥ नेणों निश्चित राजेंद्रा ॥ १४० ॥ <br>
मग करूनि हवन ॥ करी अंबिकेचें स्तवन ॥ <br>
शिवललना जाहली प्रसन्न ॥ माग वरदान म्हणे तेव्हां ॥ १४१ ॥ <br>
येरू म्हणे या दोघाते ॥ उठवीं आतां जगन्माते ॥ <br>
तंव ते निद्रितापरी अवचिते ॥ मदन प्रधान उठती ॥ १४२ ॥ <br>
वाद्यांचा गजर होत ॥ चंद्रहास्ये आणिले मिरवित ॥ <br>
तो चंदनावतीचे दूत ॥ वर्तमान सांगती ॥ १४३ ॥ <br>
दुष्टबुद्धीनें कुलिंद आकळिला ॥ सकल संपदा हरूनि गेला ॥ <br>
मग दुष्टबुद्धि घरीं बैसविला ॥ मदना दिधला प्रधानपट्ट ॥ १४४ ॥ <br>
मग मातापिता सत्वरा ॥ चंद्रहास्यें आणिलीं कुंतलपुरा ॥ <br>
वर्षें तीनशत अवधारा ॥ राज्य केलें सुखरूप ॥ १४५ ॥ <br>
औदार्य धैर्य परोपकार ॥ धर्मरायासम गंभीर ॥ <br>
पराक्रमी पुण्यशील निर्धार ॥ सप्रेमभक्त विश्वासी ॥ १४६ ॥ <br>
तितुक्या लक्षणीं मंडित ॥ चंद्रहास्य राजा राज्य करित ॥ <br>
विषयेस मकरध्वजनामा सुत ॥ महापराक्रमी जाहला ॥ १४७ ॥ <br>
पद्माक्ष नामें सुंदर ॥ चंपकमालतीस जाहला कुमार ॥ <br>
पित्यासमान बलाढ्य अपार ॥ रणपंडित भक्त दोघे ॥ १४८ ॥ <br>
नगराबाहेर येऊन ॥ मृगया खेळता दोघे जण ॥ <br>
तुम्हां देखतां श्यामकर्ण ॥ घेऊनि गेले न कळे तुम्हां ॥ १४९ ॥ <br>
विद्युल्लता लवोनि जाये ॥ तैसे घोडे नेले लवलाहें ॥ <br>
युद्ध करितां तुम्हां पाहें ॥ सर्वथा ते नाटोपती ॥ १५० ॥ <br>
चंद्रहास्याची कथा सांगोन ॥ नारद पावला अंतर्धान ॥ <br>
मग बोले वीर अर्जुन ॥ कथा ऐकिली मनोहर ॥ १५१ ॥ <br>
इकडे श्यामकर्ण पाहोन ॥ चंदहास्य बोले सुहास्यवदन ॥ <br>
म्हणे पुत्र हो ऐका वचन ॥ उत्तम एक जाहले ॥ १५२ ॥ <br>
श्रीरंग आणि अर्जुन ॥ साक्षात हे नरनारायण ॥ <br>
त्यांस आतां सामोरे जाऊन ॥ सन्मानेंकरोनि आणावें ॥ १५३ ॥ <br>
श्यामकर्ण देऊन त्यांसी ॥ साह्य होऊं धर्मकृत्यासी ॥ <br>
ऐसें बोलोनि वेगेंशीं ॥ चंदहास्य निघाला ॥ १५४ ॥ <br>
अपार घेऊन दळभारा ॥ चरणचालीं जात नृपवर ॥ <br>
तो दूर देखोनि यादवेंद्र ॥ ब्रह्मानंदें उचंबळला ॥ १५५ ॥ <br>
येतां देखोनि चंद्रहास्य ॥ रथाखालीं उतरे जगन्निवास ॥ <br>
पूर्णब्रह्म आदिपुरुष ॥ भक्तमानससंतोषक जो ॥ १५६ ॥ <br>
चंद्रहास्यें सप्रेम होऊन ॥ श्रीकृष्णास घातलें लोटांगण ॥ <br>
तो भगवंतें उचलोन ॥ हृदयीं धरिला प्रीतीनें ॥ १५७ ॥ <br>
सर्व राजे आश्चर्य करिती ॥ धन्य या चंद्रहास्याची भक्ती ॥ <br>
जेणें अकरा दिवसांत जिंकिली क्षिती ॥ ऐसा पुरुषार्थी नसे दुजा ॥ १५८ ॥ <br>
हरीनें चंदहास्य हृदयीं धरिला ॥ सोडावा हें न वाटे घननीळा ॥ <br>
जैसा कृपणास ठेवा सांपडला ॥ तो न विसंबें जीवेंभावेंशीं ॥ १५९ ॥ <br>
चंद्रहास्य धरी हरिचरण ॥ आनंदें करी अपार स्तवन ॥ <br>
म्हणे धन्य धन्य आजि नयन ॥ पूर्णब्रह्म विलोकिलें ॥ १६० ॥ <br>
पार्थाप्रति मधुसूदन ॥ भेटवी चंद्रहास्यालागून ॥ <br>
मग बोले अर्जुन ॥ दोन्ही घोडे येणें धरियेले ॥ १६१ ॥ <br>
युद्धास आला उचलून ॥ कैसें यास द्यावें आलिंगन ॥ <br>
क्षत्रियधर्म न सांडावा पूर्ण ॥ त्वांच पूर्वी निरूपिलें ॥ १६२ ॥ <br>
हरि म्हणे पार्थास ॥ हा नव्हे केवळ मनुष्य ॥ <br>
देवांहून विशेष ॥ स्वरूप याचें जाण तूं ॥ १६३ ॥ <br>
ऐसें मदनजनकें बोलोन ॥ करविलें दोघां आलिंगन ॥ <br>
मग सर्वही राजे येऊन ॥ अनुक्रमें भेटले ॥ १६४ ॥ <br>
कटकासमवेत अर्जुन ॥ तेणें राहविला सप्तदिन ॥ <br>
अपार संपत्ति आणून ॥ कृष्णापुढे समर्पिल्या ॥ १६५ ॥ <br>
चंद्रहास्यास म्हणे नारायण ॥ चला संगे घेऊनि श्यामकर्ण ॥ <br>
धर्मरायास भेटून ॥ यज्ञ समाप्त करूं त्याचा ॥ १६६ ॥ <br>
पद्माक्ष मकरध्वज बोलावून ॥ चंद्रहास्य बोले सुहास्यवदन ॥ <br>
द्या रे श्यामकर्ण आणून ॥ मग ते वचन बोलती ॥ १६७ ॥ <br>
आला असे भारती वीर ॥ पूर्वी कौरव मारिले समग्र ॥ <br>
तें हस्तलाघव पाहूं क्षणभर ॥ मग देऊं वारू हे ॥ १६८ ॥ <br>
चंदहास्य बोले वचन ॥ हरिवचना दीजे मान ॥ <br>
मग अणूनि श्यामकर्ण ॥ हरीपुढें समर्पिले ॥ १६९ ॥ <br>
अपार चमूसह जाण ॥ साह्य दिधले दोघे नंदन ॥ <br>
चंद्रहास्यासी राहवून ॥ कृष्णार्जुन निघाले ॥ १७० ॥ <br>
ब्रह्मानंदें म्हणे श्रीधर ॥ सोडून चंद्रहास्याचें नगर ॥ <br>
दोन्ही वारू सत्वर ॥ चालिले पुढें ऐका तें ॥ १७१ ॥ <br>
पुढें लागलें मेदिनीवसन ॥ श्यामकर्ण धांवती वरून ॥ <br>
सेना न चाले तेधून ॥ तीरीं सर्व खोळंबले ॥ १७२ ॥ <br>
मग बोले रमानाथ ॥ मी आणि प्रद्युम्न पार्थ ॥ <br>
हंसकेत मयुरकेत ॥ पांचांचे रथ चालती येथें ॥ १७३ ॥ <br>
उदकावरून सत्वर ॥ गेले पांचांचे रहंवर ॥ <br>
तो बेटावरी वटवृक्ष थोर ॥ देखते जाहले तेधवां ॥ १७४ ॥ <br>
तों एका वटपत्रावरी जाण ॥ बैसला एक तपोधन ॥ <br>
तो बकदाल्भ्य महाराज पूर्ण ॥ तप करीत देखिला ॥ १७५ ॥ <br>
एका पत्राची वरी साउली ॥ एका पत्राचें आसन तळीं ॥ <br>
सर्वही देखोनि तये वेळीं ॥ नमिती भावें तपोधना ॥ १७६ ॥ <br>
बकदाल्भ्य म्हणे पार्था ॥ परब्रह्म घरीं असतां ॥ <br>
कां रे याग मांडिला वृथा ॥ आटाआटी व्यर्थचि ॥ १७७ ॥ <br>
आवडीनें घेतां ज्याचें नाम ॥ सकल पापें होती भस्म ॥ <br>
तो हा श्रीकृष्ण परब्रह्म ॥ घरीं असतो नेणा तुम्ही ॥ १७८ ॥ <br>
पार्थ म्हणे ते समयीं ॥ स्वामी आश्रम केला नाहीं ॥ <br>
तो म्हणे नलगे कांहीं ॥ दारा पुत्र आणि गृह ॥ १७९ ॥ <br>
क्षणिक आयुष्य क्षणिक संसार ॥ मरीचिजलवद्भासमात्र ॥ <br>
तेथें गुंतोनि राहती जे नर ॥ ते पडती दुःखार्णवीं ॥ १८० ॥ <br>
पार्थ म्हणे तयास ॥ तुम्हांस जाहले किती दिवस ॥ <br>
बकदाल्भ्य म्हणे पार्था परिस ॥ संख्या मज न सांपडे ॥ १८१ ॥ <br>
मार्कंडेय लोमश भले ॥ किती वेळां मेले उपजले ॥ <br>
द्विदश ब्रह्मदेव जाहले ॥ मज देखतां जाण पार्था ॥ १८२ ॥ <br>
अवघी जलमय सष्टि होत ॥ तेव्हां वटपत्रीं एक बाळक निजत ॥ <br>
रोदन करी सवेंच हांसत ॥ देखिलें बहुत वेळां म्यां ॥ १८३ ॥ <br>
तो बाळ म्हणसी कोण ॥ तरी पार्था हाचि श्रीकृष्ण जाण ॥ <br>
तो त्वां केला आपणाधीन ॥ पंडुनंदन धन्य तुम्ही ॥ १८४ ॥ <br>
माझें आयुष्य क्षणिक साचार ॥ म्हणोन न करीं मठ कां घर ॥ <br>
जलबुद्‌बुदन्यायें शरीर ॥ पडेल केव्हां न कळेचि ॥ १८५ ॥ <br>
कमलिनीपत्रावरील जळ ॥ केव्हां जाईल न कळे चपळ ॥ <br>
तैसा जगदाभास केवळ ॥ मिथ्यामय लटकाचि ॥ १८६ ॥ <br>
जें जें दिसे तें तें नाशिवंत ॥ श्रीकृष्णस्वरूप एक शाश्वत ॥ <br>
ऐसें बोलोनि सद्‌गदित ॥ बकदाल्भ्य जाहला ॥ १८७ ॥ <br>
म्हणे कृष्णा क्षेम दे मजलागोन ॥ हरीनें हृदयीं धरिला तपोधन ॥ <br>
जैसें क्षीराब्धीने दिधलें आलिंगन ॥ आपुलिया लहरींप्रति ॥ १८८ ॥ <br>
हरि म्हणे तपोधना ॥ चला जाऊं धर्मदर्शना ॥ <br>
येरू म्हणे मनमोहना ॥ अवश्य येईन तव वचनें ॥ १८९ ॥ <br>
बकदाल्भ्य म्हणे पार्था जाण ॥ मज ब्रह्मा आला व्हावया प्रसन्न ॥ <br>
मनीं गर्व अत्यंत धरून ॥ म्हणे मज माग कांहीं ॥ १९० ॥ <br>
तंव दोघेही उडालों ॥ आणिके ब्रह्मांडांत पडलों ॥ <br>
मायामोहें भुललों ॥ लोक पुसती आम्हांतें ॥ १९१ ॥ <br>
म्हणती तुम्ही कोण तत्त्वतां ॥ ब्रह्मा म्हणे मी विश्वकर्ता ॥ <br>
तंव ते म्हणती मरशी आतां ॥ जीव मी हें म्हणवीं तूं ॥ १९२ ॥ <br>
येथें अष्टमुखी ब्रह्मदेव जाण ॥ तुज येथें लेखिती कोण ॥ <br>
तंव आम्ही अवघेच उडोन ॥ गेलों तिसरे ब्रह्मांडीं ॥ १९३ ॥ <br>
तेथें षोडशमुखी ब्रह्मा पाहीं ॥ तेधून उडालों सर्वही ॥ <br>
तो बत्तीस मुखांचा विधि तोही ॥ आणिक ब्रह्मांडीं देखिला ॥ १९४ ॥ <br>
एवं सहस्रमुखांचा ब्रह्मा ॥ तेथवरी पाहिली सीमा ॥ <br>
मग चिंतून ब्रह्मानंदा सौख्यधामा ॥ निजस्थाना पातलों ॥ १९५ ॥ <br>
ते या कृष्णाची माया गहन ॥ सुभद्रापते सत्य जाण ॥ <br>
सर्वांचे गर्व गेले हरोन ॥ कृष्णचरण वंदिती ॥ १९६ ॥ <br>
असो बकदाल्भ्य ते वेळां ॥ शिबिकेमाजी बैसविला ॥ <br>
दळभार माघारां परतला ॥ श्यामकर्णासमवेत ॥ १९७ ॥ <br>
जयद्रथाचे राज्यावरून ॥ वेगें चालिला वीर अर्जुन ॥ <br>
तेथें दुर्योधनाची भगिनी जाण ॥ दौःशील नामें पुत्र तियेचा ॥ १९८ ॥ <br>
तो जाहला भयभीत ते वेळां ॥ पार्थभयें मूर्च्छित पडला ॥ <br>
शरण आली दुःशीला ॥ कृष्णार्जुनांस ते वेळे ॥ १९९ ॥ <br>
म्हणे तूं बंधू माझा वेल्हाळ ॥ एकुलते एक माझें बाळ ॥ <br>
जयद्रथाचे अन्याय सकळ ॥ आठवून भय पावला ॥ २०० ॥ <br>
मग पार्थ उठोनि त्वरित ॥ हृदयीं धरिला तो भगिनीसुत ॥ <br>
सहस्र हस्ती द्रव्य अपरिमित ॥ भगिनीप्रती दिधलें ॥ २०१ ॥ <br>
याग पहावया ते वेळीं ॥ प्रीतीनें दोघें घेतलीं ॥ <br>
गांधारी धृतराष्ट्र वृद्ध जाहलीं ॥ भेटती तयांतें ॥ २०२ ॥ <br>
असिपत्रव्रतेंकरून ॥ धर्मराजा बहुत क्षीण ॥ <br>
यालागीं सर्व देश जिंकून ॥ उभयकृष्ण परतले ॥ २०३ ॥ <br>
बहुत देशींच्या संपत्ती ॥ घेऊनियां सुभद्रापती ॥ <br>
नाना देशींचे मनुष्य चालती ॥ भार माथां घेऊनियां ॥ २०४ ॥ <br>
मग गजपुरासमीप आले भार ॥ सवें पृथ्वीचे सकल नृपवर ॥ <br>
रथारूढ होऊनि श्रीधर ॥ गेला आधीं धर्मापाशीं ॥ २०५ ॥ <br>
तो भागीरथीतीरीं मंडपांत ॥ धर्मराज बैसला व्रतस्थ ॥ <br>
तो रथारूढ रुक्मिणीकांत ॥ एकाएकीं देखिला ॥ २०६ ॥ <br>
हरि म्हणे हस्त उभारून ॥ विजय आला विजयी होऊन ॥ <br>
पृथ्वीचे भूभुज घेऊन ॥ धर्मा तुज भेटों आला ॥ २०७ ॥ <br>
आनंदोनि धर्म धांवत ॥ हृदयीं धरिला द्वारकानाथ ॥ <br>
सहस्रभुजा फुटत ॥ आलिंगन द्यावया तेधवां ॥ २०८ ॥ <br>
भीम नकुल सहदेव ॥ इहीं वंदिला रमाधव ॥ <br>
जाहलें वर्तमान सर्व ॥ धर्माप्रति हरि सांगे ॥ २०९ ॥ <br>
गेलिया दिवसापासोन ॥ जें जें जाहलें वर्तमान ॥ <br>
सकळ रायांचीं नामें घेऊन ॥ चरित्रे सर्व कथियेलीं ॥ २१० ॥ <br>
आश्चर्य करी युधिष्ठिर ॥ तूं पाठिराखा असतां श्रीधर ॥ <br>
कोणी एक संकटविचार ॥ उणें पडों न देशी ॥ २११ ॥ <br>
या शरीराच्या पादुका करून ॥ तुझे पायीं लेविल्या पूर्ण ॥ <br>
तरी आम्ही न होऊं उत्तीर्ण ॥ अनंत जन्में गोपाळा ॥ २१२ ॥ <br>
द्रौपदी सुभद्रा कुंती ॥ सर्वांस भेटला वैकुंठपती ॥ <br>
रुक्मिण्यादि सर्व युवती ॥ षोडशसहस्र भेटल्या ॥ २१३ ॥ <br>
सत्यभामा म्हणे मुरारी ॥ कुब्जेऐशा बहुत नारी ॥ <br>
कित्येक भोगिल्या रे सुंदरी ॥ ऐकतो कंसारि हांसत ॥ २१४ ॥ <br>
तुम्हांस कोणी एकदा प्रार्थितां ॥ मग तिजसारिखे तुम्ही होतां ॥ <br>
लहान थोर कृष्णनाथा ॥ समान तुम्हांस सर्वही ॥ २१५ ॥ <br>
तो जयवाद्यें वाजवित ॥ नगरासमीप आला पार्थ ॥ <br>
कृष्ण भीम नकुलादि समस्त ॥ सामोरे जात गजरेंशी ॥ २१६ ॥ <br>
नानापरींचे उत्साह करित ॥ दोन्ही घोडे घेऊनि पार्थ ॥ <br>
धर्मरायास भेटत ॥ नाहीं अंत आनंदा ॥ २१७ ॥ <br>
गजारूढ होऊनि कुमारी ॥ मुक्ताफळे वर्षती पार्थावरी ॥ <br>
रत्‍नदीप घेऊनि नारी ॥ ओवाळिती अर्जुना ॥ २१८ ॥ <br>
नाना सुगंध घेऊनी ॥ उधळिती गोपुरावरूनी ॥ <br>
जाळियांतून सर्व कामिनी ॥ विलोकिती सोहळा तो ॥ २१९ ॥ <br>
यशोदा देवकी कुंती गांधारी ॥ द्रौपदी सुभद्रा चित्रांगी सुंदरी ॥ <br>
उलूपी प्रमिलादि नारी ॥ पाहोन मुक्तें वर्षती ॥ २२० ॥ <br>
समागमें जे जे राजे आले ॥ ते ते पार्थे धर्मास भेटविले ॥ <br>
बकदाल्भ्यासी वंदिलें ॥ धर्मरायें तेधवां ॥ २२१ ॥ <br>
बभ्रुवाहन वृषकेत ॥ मेघवर्ण घटोत्कचसुत ॥ <br>
तिघे येऊन अंतःपुरांत ॥ सर्व मातांस वंदिती ॥ २२२ ॥ <br>
सर्वही राजे प्रीतीं ॥ धृतराष्ट्रास वंदिती ॥ <br>
विदुराप्रति आलिंगिती ॥ मग नमिती वृद्ध स्त्रिया ॥ २२३ ॥ <br>
आतां यावरी याग ॥ होईल सर्वप्रकारे सांग ॥ <br>
तें प्राकृत भाषेत पांडुरंग ॥ बोलवील ब्रह्मानंदें ॥ २२४ ॥ <br>
हें अश्वमेधपर्व ॥ अष्टादशांमाजी अति अपूर्व ॥ <br>
श्रवण करोत पंडित सर्व ॥ अत्यादरेंकरोनियां ॥ २२५ ॥ <br>
श्रीधरवरदा पांडुरंगा ॥ क्षीराब्धिजाहृदयारविंदभृंगा ॥ <br>
नीलजीमूतवर्णा कोमलांगा ॥ वंद्य त्रिभुवना तूं एक ॥ २२६ ॥ <br>
स्वस्ति श्रीपांडवप्रताप ग्रंथ ॥ अश्वमेधपर्व जैमिनिकृत ॥ <br>
त्यांतील सारांश यथार्थ ॥ बासष्टाव्यांत कथियेला ॥ २२७ ॥ <br>
इति श्रीधरकृतपांडवप्रतापे अश्वमेधपर्वणि द्विषष्टितमोऽध्यायः ॥ ६२ ॥       <br>
अध्याय बासष्टावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>