<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap06.htm">मागचा अध्याय</a>
</div>
<div class="nex">
<a href="pratap08.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सातवा </p><br>
<p class="hdr3">कौरव आणि पांडव यांची जन्मकथा </p><br>

<p class="ovi">
श्रीगणेशायनमः ॥ <br>
पुण्य तोय गुहा गुण । अप्रमेय चारही वस्तु पूर्ण । <br>
भारत समुद्र मेरु नारायण । अंत न कळे शोधितां ॥ १ ॥ <br>
जनमेजय म्हणे वैशंपायना । विचित्रवीर्याच्या अंगना । <br>
तिघे पुत्र प्रसवल्या जाणा । पुढें रचना बोलें कैशी ॥ २ ॥ <br>
येरु म्हणे तिघे पुत्र । व्यासवीर्यं परम चतुर । <br>
शास्त्रविद्याभ्यास अपार । भीष्म करवी तयातें ॥ ३ ॥ <br>
पंडु धृतराष्ट्र दोघे जण । झाले वेदशास्त्रप्रवीण । <br>
सकल विद्येमध्यें निपुण । विदुर ज्ञानी साधु तो ॥ ४ ॥ <br>
चौदा विद्या चौसष्ट कला । धनुर्वेद मंत्रमाला । <br>
अस्त्रविद्यागुणागळा । पंडुराज निपुण तो ॥ ५ ॥ <br>
यथाकालीं मेघ वर्षती । अष्टादश धान्यें पिकती । <br>
वृक्षीं सदा फळें विराजती । नाहीं गणती उद्यानां ॥ ६ ॥ <br>
त्रिकाल गायींस क्षीर । शोधितां तिळमात्र नाहीं दरिद्र । <br>
आधिव्याधिरहित समग्र । प्रजा अपार सुखी सदा ॥ ७ ॥ <br>
चारी आश्रम चारी वर्ण । स्वविद्येंत सकल निपुण । <br>
कोणासही नसे मरण । हरिकीर्तन घरोघरीं ॥ ८ ॥ <br>
वेदशास्त्रध्वनी । ब्राह्मण गर्जती अनुदिनीं । <br>
पतिव्रता सकल कामिनी । पुरुष स्वपत्‍नीरत सदा ॥ ९ ॥ <br>
प्रजा ऋषि प्रधान उत्तम । त्यांसी पुसे एकांती भीष्म । <br>
राज्यास योग्य परम । कोण असे सांगा पां ॥ १० ॥ <br>
अंधत्वें उणा धृतराष्ट्र । क्षेत्रविरुद्ध उणा विदुर । <br>
सकल म्हणती राज्याधिकार । पंडुरायासि देईजे ॥ ११ ॥ <br>
सर्व विषयीं चतुर विदुर । भीष्म पुसे क्षणोक्षणीं विचार । <br>
कनिष्ठ म्हणोनि अव्हेर । सहसाही करीना ॥ १२ ॥ <br>
तिन्ही प्रबुद्ध झाले तरुण । आतां करावें यांचें लग्न । <br>
सकलकर्ता गंगानंदन । विचार करी विदुराशीं ॥ १३ ॥ <br>
चित्रपटीं रेखिल्या तिघी जणी । बहुत वाखाणिल्या विचक्षणीं । <br>
एक गांधारी सौबलनंदिनी । वसुदेवभगिनी कुंती दुजी ॥ १४ ॥ <br>
मद्रदुहिता माद्री । तिघी विख्यात पृथ्वीवरी । <br>
विदुर म्हणे माझे विचारीं । योग्य तिघी याच पैं ॥ १५ ॥ <br>
भीष्मासी सांगती ऋषीश्वर । गांधारीनें अर्चिला अपर्णावर । <br>
शतपुत्र होतील निर्धार । दिधला वर त्रिनेत्रें ॥ १६ ॥ <br>
भीष्म ऐकतां संतोषत । म्हणे वंशवृद्धि व्हावी बहुत । <br>
प्रज्ञाचक्षुतें निश्चित । भार्या तीच करावी ॥ १७ ॥ <br>
पुरोहित सुबुद्ध पाठविला । गांधार नृपतीस भेटला । <br>
भीष्मवाक्य राव ते वेळां । शिरीं वंदी आवडीं ॥ १८ ॥ <br>
अंधत्वदोष धरुन चित्तें । कन्या नेमिली धृतराष्ट्रातें । <br>
गांधारीनें ऐकतां गोष्टी ते । पट नेत्रांतें बांधिला ॥ १९ ॥ <br>
सेनेसहित शकुनी । रथी बैसवून आपुली भगिनी । <br>
कुंजरपुरा नेऊनी । देत सुलग्नीं अंधातें ॥ २० ॥ <br>
चार दिवस उत्साह थोर । याचक सुखी केले अपार । <br>
आंदण दिधलें साचार । कुबेरसंपत्तीसारिखें ॥ २१ ॥ <br>
परम पतिव्रता गांधारी । सौंदर्यासी उण्या निर्जरनारी । <br>
पतिसेवेसी सादर अहोरात्रीं । वाढवी प्रीति विशेष ॥ २२ ॥ <br>
शूरसेन वसुदेवपिता । कुंती जाण तयाची दुहिता । <br>
स्नेहवादें कन्या तत्वतां । पंडुराया दिधली ती ॥ २३ ॥ <br>
पितृगृहीं असतां कुंती । तों उदय पावला भाग्यगभस्ती । <br>
अनुसूयानंदन गृहाप्रती । दुर्वासमुनि पातला ॥ २४ ॥ <br>
कुंतिभोजें राहविला मंदिरीं । कुंती सेवा करी अहोरात्रीं । <br>
जें जें मागे जे अवसरीं । तें तें देऊनि तोषवित ॥ २५ ॥ <br>
संतोषोनि अत्रिपुत्र । कुंतीस ओपिले पाच मंत्र । <br>
कर्णीं सांगोनि पवित्र । मस्तकीं हात ठेविला ॥ २६ ॥ <br>
आपत्काल होतां प्राप्त । पंचमंत्रस्वरुपें दैवत । <br>
दिव्य तेजें प्रकटत । पुत्र देती स्वरेते ॥ २७ ॥ <br>
मित्र वैवस्वत पवन । बिडौजा अश्विनीकुमार पांच जण । <br>
ज्याचें करिसी आवाहन । होईल प्रसन्न दैवत तें ॥ २८ ॥ <br>
न्यास बीज प्रणव ध्यान । हृदयीं धरी कुंती आपण । <br>
लोभी जीवेंसीं आवरी धन । तेवीं जतन करीं सदा ॥ २९ ॥ <br>
आश्रामास गेला दुर्वासमुनी । एके पर्वकाळीं देवतटिनी - । <br>
तीरा आली कुंतीभोजनंदिनी । दुजें कोणी नसे तेथें ॥ ३० ॥ <br>
म्हणें मंत्राची पहावी प्रतीत । जपें आव्हानिला आदित्य । <br>
तों प्रत्यक्ष सविता मूर्तिमंत । उभा ठाकला तत्काल ॥ ३१ ॥ <br>
अर्क म्हणे कुरंगनयनी । कां पाचारिले नितंबिनी । <br>
येरी घाबरली अधोवदनी । मंजुळ वाणी बोलत ॥ ३२ ॥ <br>
कोणासही न कळत । मज भोग देऊन व्हावें गुप्त । <br>
न भंगावें कुमारित्व । न व्हावें श्रुत उभयपक्षीं ॥ ३३ ॥ <br>
कुंतीस म्हणे आदित्य । गांठीं पुण्याचे महापर्वत । <br>
तेव्हां माझे दर्शन होत । भाग्य अद्‍भुत तुझें हो ॥ ३४ ॥ <br>
माझा संग होतां जाण । कुमारित्व न भंगे पूर्ण । <br>
पुढें महाभूभुज येऊन । तुज वरील आदरें ॥ ३५ ॥ <br>
मग कुंतीस दिधली भेटी । सुरतानंदें पडिली मिठी । <br>
पुत्र उपजला तात्काळ पोटीं । प्रतिसूर्य दुसरा तो ॥ ३६ ॥ <br>
किरीटकुंडलें कटीं मेखळा । सर्वभूषणीं तेजागळा । <br>
सुवर्णकवच स्वयंभू लेइला । तेज दश दिशा न समाये ॥ ३७ ॥ <br>
भय आणि संतोष । कुंतीआंगीं उपजे विशेष । <br>
स्वस्थाना गेला चंडांश । साशंकित कुंती मनीं ॥ ३८ ॥ <br>
बाल टाकूनि गंगाजलीं । कुंती पितृसदनीं प्रवेशली । <br>
इकडे बाल न बुडे कदाकाळीं । रक्षिती झाली जान्हवी स्वयें ॥ ३९ ॥ <br>
उत्तंग लहरी उसळत । त्यांशींच बाल असे खेळत । <br>
तों राधापति किरात । प्रीतीनें उचली तयातें ॥ ४० ॥ <br>
कडिये घेतला बाल सत्वर । उचंबळला स्नेहसमुद्र । <br>
रुंजी घालिती नेत्रभ्रमर । मुखकमळीं तयाच्या ॥ ४१ ॥ <br>
पाहतां बाळकाच्या वदना । धणी न पुरे किरातनयना । <br>
बोलावूनि आपली राधा अंगना । ओटीं घातला तियेच्या ॥ ४२ ॥ <br>
राधेनें पाळिला आर्तें । म्हणोनि राधेय म्हणती तयातें । <br>
वसुसेन नाम किरातें । ठेविलें अति आवडीं ॥ ४३ ॥ <br>
साक्षात्कारेंकरुन । ऋषि करविती वेदाध्ययन । <br>
धनुर्वेद शिकला पूर्ण । झाला निपुण वेदशास्त्रीं ॥ ४४ ॥ <br>
अर्जुनापासोनि न व्हावा मृत्य । ऐसे जाणोनि आदित्य । <br>
सूर्योपस्थानमंत्र जपत । प्रकटे अर्क त्यापुढें ॥ ४५ ॥ <br>
कर्णाचे कर्णीं मित्र सांगत । तूं सूर्योपस्थान जपीं नित्य । <br>
याचक देखतां त्वरित । उदार होईं सर्वस्वें ॥ ४६ ॥ <br>
परि अंगी कवच जडलें अहर्निशीं । तें सहसा नेदीं कोणासी । <br>
शत्रुशस्त्रें निश्चयेंसीं । मरण तुज नव्हे कदा ॥ ४७ ॥ <br>
ऐसें सांगोनि ते वेळीं । स्वस्थळा गेला अंशुमाळी । <br>
असो महाउदार कर्ण बळी । सूर्योपासक निश्चयें ॥ ४८ ॥ <br>
आपुला पुत्र जो पार्थ । इंद्र धरुनि त्याचा स्वार्थ । <br>
अनुष्ठानीं बैसतां सूर्यसुत । आला त्यातें छळावया ॥ ४९ ॥ <br>
ब्राह्मणरुप धरुन मघवा । म्हणे कर्णराया सुदैवा । <br>
दीनवचनें मागतों एधवां । कवच देईं अंगीचें ॥ ५० ॥ <br>
दधीचि निजास्थि देत । कपोत्यास शिबी मांस अर्पित । <br>
त्याहूनि तूं दाता अद्‍भुत । देईं कवच अक्षय्य ॥ ५१ ॥ <br>
ऐसें ऐकतां वचन । महाराज उदार तो अर्कनंदन । <br>
त्वचेसहित कवच काढून । ब्राह्मणासी दिधलें ॥ ५२ ॥ <br>
आश्चर्य करी निर्जरपती । प्रसन्न होऊनि दिधली दिव्य शक्ती । <br>
म्हणे संकट मांडल्या प्राणांतीं । समरांगणीं प्रेरावी ॥ ५३ ॥ <br>
ऐसें बोलोनि देवराणा । गेला आपुले स्वस्थाना । <br>
कर्णाचिया उदारपणा । तुलना नाहीं त्रिभुवनीं ॥ ५४ ॥ <br>
मंत्रें अस्त्रें शस्त्रें मंडित । दुजा नाहीं रणपंडित । <br>
धनुर्धरांमाजी विख्यात । जामदग्न्यासारिखा ॥ ५५ ॥ <br>
जयाचें सौंदर्य पाहतां अद्‍भुत । लाजोनि जाय रतिकांत । <br>
चंद्र अधोवदन होत । कर्णस्वरुप देखोनी ॥ ५६ ॥ <br>
स्त्रियांनी दृष्टीं देखतां कर्ण । अंगी तत्काळ द्रवे मदन । <br>
उपमेस एक रुक्मिणीरमण । मग दुसरा नसेची ॥ ५७ ॥ <br>
क्षत्रियांसी विद्यादान । कदा नेदी जामदग्न्य । <br>
धनुर्वेद पहावया पूर्ण । कर्ण गेला विप्ररुपें ॥ ५८ ॥ <br>
नमस्कारुनि ते काळीं । पुढें उभा बद्धांजळी । <br>
रेणुकानंदन म्हणे ते वेळीं । बोले वर्ण कोण तुझा ॥ ५९ ॥ <br>
येरु म्हणे मी श्रेष्ठवर्ण देख । राहें म्हणे भृगुकुलतिलक । <br>
कविगुरुसमान त्याचा तर्क । विद्या सकळिक शिकला तो ॥ ६० ॥ <br>
इंद्र चिंता करी मनांत । पार्थासी करील हा पुढें अनर्थ । <br>
अपाय योजी अमरनाथ । तों अपूर्व वर्तलें ॥ ६१ ॥ <br>
एकदा कर्णाचे अंकीं देख । शिर ठेवूनि निजतां क्षत्रियांतक । <br>
निद्रा लागली मुहुर्त एक । तों शचीनायक पातला ॥ ६२ ॥ <br>
खालीं भ्रमर होऊन ते अवसरीं । काष्ठवत कर्णाची मांडी कोरी । <br>
रक्तप्रवाह चालिला धरणीवरी । परी न हाले अणुमात्र ॥ ६३ ॥ <br>
मांडी अवघी कोरुन क्षोभें । भार्गवाच्या कर्णास झोंबे । <br>
जागा झाला सवेगें । तों रक्तप्रवाह देखिला ॥ ६४ ॥ <br>
कर्णास म्हणे एवढा धीर । धरिलासी तूं नव्हसी भुसुर । <br>
महाक्षत्रिय समरधीर । नाम सांग आपुलें ॥ ६५ ॥ <br>
येरु म्हणे मी वीर कर्ण । मग म्हणे मी रेणुकानंदन । <br>
तुझे कीर्तीनें भरेल त्रिभुवन । उदारपण अगाध ॥ ६६ ॥ <br>
क्षत्रियांसी विद्या पाहीं । मी सर्वथा देत नाहीं । <br>
तूं चोरुन शिकलासि सर्वही । परी शेवटीं निष्फल ॥ ६७ ॥ <br>
तुझी विद्या मिरवेल सर्वां ठायीं । परी पर्थापुढें निष्फळ सर्वही । <br>
आज्ञा मागूनि कर्ण लवलाहीं । स्वस्थलासी पातला ॥ ६८ ॥ <br>
सिंहावलोकनेंकरुन । मागील पहा कथानुसंधान । <br>
पंडूचें आरंभिलें लग्न । ऐका कथानक श्रोते हो ॥ ६९ ॥ <br>
जो पद्मनाभ पद्मजजनक । त्याचे पदपद्मीं उद्‍भवली सुरेख । <br>
तिचा तनय देवव्रत देख । विचार करी विदुराशीं ॥ ७० ॥ <br>
कुंतिभोजापाशीं ब्राह्मण । साधावया लग्न कारण । <br>
पाठवीत गंगानंदन । सुलग्नमुहूर्त पाहोनी ॥ ७१ ॥ <br>
कुंतिभोजास भेटला विप्र । सांगे सर्वही समाचार । <br>
म्हणे धन्य भाग्य साचार । पंडु जामात जाहला ॥ ७२ ॥ <br>
वसुदेवपिता शूरसेन । कुंतीस गेला घेऊन । <br>
पंडूसहित गंगानंदन । तेथें आला दळभारें ॥ ७३ ॥ <br>
विधियुक्त जाहलें लग्न । दिधले अपार आंदण । <br>
हस्तनापुरा परतोन । वोहरें घेऊन पातला ॥ ७४ ॥ <br>
यावरी पंडूस अंगना दुसरी । भीष्म करीत ते अवसरीं । <br>
मद्ररायाची माद्री । परम सुंदर पृथ्वींत ॥ ७५ ॥ <br>
भीष्मेम पाठविला पुरोहित । कन्येसहित मद्रनाथ । <br>
गजपुरास येऊनि त्वरित । विधीयुक्त लग्न केलें पैं ॥ ७६ ॥ <br>
विदुरानुमतें गंगानंदन । अश्वमेध आरंभी यज्ञ । <br>
अपार दळभार घेऊन । पंडु चालिला दिग्विजया ॥ ७७ ॥ <br>
जगतीस सेनावसन । नेसवूनि जिंकी संपूर्ण । <br>
भीष्मभयेंकरुन । करभार देती भूभुज ॥ ७८ ॥ <br>
छप्पन्न देशींचे राजे सहज । जिंकीत जात पंडुराज । <br>
कोणी युद्धासी बांधिती पैज । हारी येतां भेटती ॥ ७९ ॥ <br>
कोणी नामप्रताप ऐकोन । अगोदर भेटती येऊन । <br>
आनर्तदेशींचा नृप पूर्ण । बलभीम जिंकिला ॥ ८० ॥ <br>
शाकलद्वीपींचा प्रतिधान । गंधर्वदेश जिंकिला संपूर्ण । <br>
सवालक्ष प्रर्वत घेऊन । राजे सांगातें चालविले ॥ ८१ ॥ <br>
हिमवंत श्वेतपर्वत । किंपुरुषखंड जिंकिलें समस्त । <br>
गोरक्षपर्वत सुवर्ण प्रसवत । द्रव्य अमित मेळविलें ॥ ८२ ॥ <br>
जेथींचा पाट निश्चित । शरयु अयोध्येपुढें विराजित । <br>
तें मानससरोवर अद्‍भुत । पंडु विस्मित देखतां ॥ ८३ ॥ <br>
दिव्य रत्‍नांच्या खाणी तेथ । प्रवालवल्ली तेजें अद्‍भुत । <br>
गजमौक्तिकें पसरलीं बहुत । जेवीं गगनीं उडुगण ॥ ८४ ॥ <br>
करिशावक खेळती । कस्तुरीमृग विराजती । <br>
कर्पूरकदली डोलती । कोकिला कूजती सुस्वरें ॥ ८५ ॥ <br>
ज्यास जी आवडे वस्त । ती अवश्य घ्यावी तेथ । <br>
सागरवलयांकित पृथ्वी समस्त । पंडुनृपनाथें जिंकली ॥ ८६ ॥ <br>
एवं दिग्विजय करुन समस्त । गजपुरा आला पंडुनृपनाथ । <br>
दलभारेंसीं गंगासुत । भेटावया जात सामोरा ॥ ८७ ॥ <br>
समोर देखतां देवव्रत । पंडु रथाखालीं उतरत । <br>
भीष्माचीं पदाब्जें नमित । आलिंगीत आवडीं ॥ ८८ ॥ <br>
पंडूसहित देवव्रत । मिरवत आले गजपुरांत । <br>
सत्यवतीस नमून सांगत । वर्तमान सर्वही ॥ ८९ ॥ <br>
द्रव्य रत्‍नें अलंकार । वस्तु आणिल्या अपार । <br>
नगरांत न मावे मग बाहेर । पर्वताकार रचिल्या ॥ ९० ॥ <br>
मग धृतराष्ट्राचे हातीं । शत याग करवी पंडुनृपती । <br>
तो पसरा सांगतां नाहीं मिती । पुढें ग्रंथ परिसिजे ॥ ९१ ॥ <br>
यावरी पंडुनृपनाथ । उभयदारांसमवेत । <br>
मृगयामिषें वास करित । काननामाजीं स्वेच्छेनें ॥ ९२ ॥ <br>
हिमवंत गिरीचे पाठारीं । कितीएक दिवस वास करी । <br>
उभयदारांसमवेत कांतारीं । क्रीडाकौतुकें विचरत ॥ ९३ ॥ <br>
भोगसामग्री समस्त । प्रज्ञाचक्षु पुरवित । <br>
लेह्य पेय खाद्य चोष्य बहुत । भक्ष्य भोज्य षड्रस पैं ॥ ९४ ॥ <br>
शुष्क सुपक्व स्निग्ध विदग्ध । हीं चतुर्विध अन्नें प्रसिद्ध । <br>
धृतराष्ट्र पाठवी करुन सिद्ध । दूताहाती सर्वथा ॥ ९५ ॥ <br>
महापार्श्वराजनंदिनी । भीष्में आदरें आणोनी । <br>
विदुरास केली पत्‍नी । यथासांग विवाहें ॥ ९६ ॥ <br>
तिचे पोटी परम चतुर । विनयनामा जाहला कुमार । <br>
पितयातुल्य विवेकसमुद्र । सारासारजाणता ॥ ९७ ॥ <br>
धृतराष्ट्रासी शतपुत्र । होते जाहले महावीर । <br>
वेश्यागर्भीं जन्मला निर्धार । युयुत्सु यांचे वेगळा ॥ ९८ ॥ <br>
पंचदेववीर्यें वनांत । पंडूस जाहले पांच सुत । <br>
धृतराष्ट्रासी एक शत । एकदा जाहले ॥ ९९ ॥ <br>
जनमेजय म्हणे वैशंपायना । तीक्ष्णप्रज्ञाकुठारधारणा । <br>
संशयकाननखंडना । कथा कैशी सांग पां ॥ १०० ॥ <br>
एकदाच शत पुत्र गांधारी । कैशी प्रसवली कोणे परी । <br>
पंच पुत्र कुंतीच्या उदरीं । देव कैसे अवतरले ॥ १०१ ॥ <br>
मग म्हणे वैशंपायन । एकदा गांधारीची भक्ति देखोन । <br>
प्रसन्न जाहला कृष्णद्वैपायन । म्हणे शत पुत्र तुज होतील ॥ १०२ ॥ <br>
व्यास वदोन गेलियावरी । गर्भिणी जाहली गांधारी । <br>
पंचविंशति मासांभीतरी । प्रसूत नोहे सर्वथा ॥ १०३ ॥ <br>
तों वार्ता सांगती विप्र । कुंतीस जाहला पुत्र युधिष्ठिर । <br>
जैसा उदयाचळीं बाळमित्र । तेवीं तेजस्वी जन्मला ॥ १०४ ॥ <br>
ऐसें ऐकतां गांधारी । ईर्षा उपजली अंतरीं । <br>
अंधास न कळतां निर्धारीं । उदर ताडीत पाषाणें ॥ १०५ ॥ <br>
तों लवथवीत रक्तवर्ण । पिशवी पडली पोटांतून । <br>
जाहलें देखोनि गर्भपतन । सौबले रडे आक्रोशें ॥ १०६ ॥ <br>
झाला थोर आकांत । तों व्यास पातला अकस्मात । <br>
म्हणे माझें वचन नव्हे व्यर्थ । चिंताग्रस्त होऊं नको ॥ १०७ ॥ <br>
उदकें पिशवी प्रोक्षित । तों शत भाग जाहले तेथ । <br>
फणसगर्भींचे गरे निघत । तैसे निवडत वेगळाले ॥ १०८ ॥ <br>
अंगुष्ठपर्वप्रमाण । शतकुंभीं घृत भरुन । <br>
त्यांत घातले भिन्न भिन्न । व्यासदेवाचे आज्ञेनें ॥ १०९ ॥ <br>
तंव शतपुत्रांवरी । त्यांत एक निघाली कुमारी । <br>
दुःशीला नामें निर्धारीं । परमप्रिय सर्वांतें ॥ ११० ॥ <br>
व्यासदेवें मंत्रून । एकांती कुंभ ठेविले नेऊन । <br>
कुंभाप्र्ति दीप ठेवून । रक्षणा नारी बैसविल्या ॥ १११ ॥ <br>
नऊ मास भरतां पूर्ण । प्रथम उपजला दुर्योधन । <br>
रासभध्वनिऐसा पूर्ण । टाहो फोडिला ते काळीं ॥ ११२ ॥ <br>
मेघ वर्षे रक्तधारीं । प्रळयवायु सुटला ते अवसरीं । <br>
थरथरां कांपे धरित्री । आले शहारे जनांतें ॥ ११३ ॥ <br>
दिग्दाह होत कैसा । धुंधरल्या दशदिशा । <br>
दिवाभीतें बोभाती दिवसा । श्वाने रडती दीर्घ स्वरें ॥ ११४ ॥ <br>
रासभस्वर ऐकतां ते अवसरीं । अवघीं रासभें बाहती नगरीं । <br>
भालू भुंकती वोखटे स्वरीं । गजपुरी हलकल्लोळ ॥ ११५ ॥ <br>
भविष्य सांगती ऋषी सकळी । वडील सुत सर्वांचे मूळीं । <br>
करील स्ववंशाची होळी । सकळ रायांसमवेत ॥ ११६ ॥ <br>
महाविष्णूशीं करील द्वेश । दीर्घ दुःख देईल वडिलांस । <br>
परमाग्रही तामस । कापट्यसागर दुरात्मा ॥ ११७ ॥ <br>
नायकेल श्रेष्ठांचें वचन । यावरी बोले विदुर सुजाण । <br>
प्रज्ञाचक्षो ऐकें पूर्ण । त्याग करीं जेष्ठाचा ॥ ११८ ॥ <br>
वांचवीणे असेल आपुले कुळ । तरी हा टाकावा चांडाळ । <br>
जैसा बोटासी डंखितां व्याळ । बोट तत्काळ खंडिती ॥ ११९ ॥ <br>
त्यागोनि मोह अनुमान । गंगाजळीं देई टाकून । <br>
सर्वाचें होईल कल्याण । आनंदघन लोक होती ॥ १२० ॥ <br>
दुर्योधनातें हृदयीं आलिंगोन । धृतराष्ट्र बोले गर्जोन । <br>
मी तुमचें वचन प्रमाण । कदापिही नायकें ॥ १२१ ॥ <br>
मुख्य धुर वडील नंदन । मी त्यावरुन ओंवाळीन प्राण । <br>
अरिष्टें उदेलीं तीं कालेंकरुन । शांत होतील आपेंआप ॥ १२२ ॥ <br>
असो दुर्योधन जन्मला ये रीतीं । मग एकामागे एक निपजती । <br>
परम पुष्ट बलाढय होती । धार्तराष्ट्र अवघे पैं ॥ १२३ ॥ <br>
गांधारी असतां गर्भीण । रायासी पीडित मीनकेतन । <br>
अंधें केले वेश्यागमन । तो युयुत्सु जन्मला ॥ १२४ ॥ <br>
असो इकडे पंडुराज वनीं । मृगया खेळतां दिव्य काननीं । <br>
.मृगमृगींसी सुखमैथुनीं । क्रीडतां विंधूनि पाडिलीं ॥ १२५ ॥ <br>
तंव तो कुरंगरुपें तापसी । पंडु धांवोनि आला त्यापाशीं । <br>
ऋषि म्हणे पापराशी । महा हिंसक पापिष्ठ तूं ॥ १२६ ॥ <br>
मैथुनीं गुंतला भोजनीं बैसला । कीं दुश्चिंत पाठमोरा निजला । <br>
त्यांसी वधितां लागला । क्षात्रधर्मा कलंक ॥ १२७ ॥ <br>
कुंरुंग करी हाहाकार । मी कर्दमनामा जाण विप्र । <br>
लोकशंकें साचार । मृगवेष धरियेला ॥ १२८ ॥ <br>
पूर्ण न होतां मैथुन । पापिया घेतलासी आमुचा प्राण । <br>
राजा म्हणे मी नेणोन । मृगें म्हणोनि वधियेलीं ॥ १२९ ॥ <br>
आमुच घेईं शाप दारुण । तुज स्त्रीसंग होतां येथून । <br>
तात्काळचि जातील प्राण । पळमात्र न लागतां ॥ १३० ॥ <br>
ऐसें बोलूनि दोघे जणीं । प्राण दिधले तेच क्षणीं । <br>
पंडुराज उद्विग्न मनीं । म्लान जाहला अति दुःखें ॥ १३१ ॥ <br>
ब्रह्महत्येचें पाप पूर्ण । वरी अंतरलें विषयमैथुन । <br>
दोघी स्त्रियांसी पाचारुन । वर्तमान सर्व सांगे ॥ १३२ ॥ <br>
आक्रोशें बोले नृपवर । मज कासया व्हावा राज्यभार । <br>
तुम्हां ऐशा स्त्रिया सुंदर । कासया मज आतां पैं ॥ १३३ ॥ <br>
मज काय आतां हस्तिनापुर । मज कासया वस्त्रालंकार । <br>
व्यर्थ गेला जन्मसंसार । नाहीं पुत्रसंतानही ॥ १३४ ॥ <br>
आतां तुम्हीं दोघीं नगरासी । जावें सत्यवतींपाशीं । <br>
अंबिका अंबालिका तेजोराशी । त्यांसमीप असावें ॥ १३५ ॥ <br>
भीष्म आणि विदुर । यांची सेवा करावी सादर । <br>
तुमचा आमचा निर्धार । ऋणानुबंध तुटला हो ॥ १३६ ॥ <br>
मी सेवीन दृढ कानन । देह अनुतापें दंडीन । <br>
पावेन परलोकसदन । तें साधन करीन मी ॥ १३७ ॥ <br>
तों कुतीं आणि माद्री । विनविती जोडिल्या करीं । <br>
आम्ही सेवा करुन अहोरात्रीं । जवळी राहूं शिष्यत्वें ॥ १३८ ॥ <br>
आम्ही दारा तूं कांत । हे भावना विसरुं समस्त । <br>
अष्टभोग त्यागूनि त्वरित । राहों सेवेसी शिष्यत्वें ॥ १३९ ॥ <br>
त्यांचें ऐकतां निश्चयवचन । अवश्य म्हणे अंबालिकानंदन । <br>
चित्रींचीं नारी नर जाण । तैशीं वर्तूं लागलीं ॥ १४० ॥ <br>
आपलीं वस्त्रें भूषणें समस्त । पंडु ब्राह्मणांस देत । <br>
जैसा चंपक सुमनें वर्षत । उदारत्वें पांथिकां ॥ १४१ ॥ <br>
वेष्टुनियां वल्कलांबर । भस्में चर्चिलें कलेवर । <br>
ऐसा देखूनि पंडुनृपवर । कुंती माद्री काय करिती ॥ १४२ ॥ <br>
आम्रवृक्ष आपुलीं । पाडा येतां फलें सकलीं । <br>
टाकी तैशीं काढलीं । वस्त्रें भुषणें सतींनीं ॥ १४३ ॥ <br>
पाचारुनि ऋषीश्वर । वांटिती वस्त्रालंकार । <br>
वेष्टूनियां वल्कलांबर । पतिसन्निध तिष्ठती ॥ १४४ ॥ <br>
चातुरंग दल बहुत । त्यासी आज्ञापी नृपनाथ । <br>
गजपुरा जाऊन समस्त । भीष्मधृतराष्ट्रांसी सांगिजे ॥ १४५ ॥ <br>
आमुचा ऐसा जाहला विचार । आपुला सांभाळा राज्यभार । <br>
आतां भेटी हेचि निर्धार । साधूं परत्र यावरी ॥ १४६ ॥ <br>
रोदन करित गेले समस्त । जाणविती भीष्मराष्ट्राप्रत । <br>
वर्षला एकचि आकांत । शोका अंत नाहीं तेथें ॥ १४७ ॥ <br>
इकडे घेऊनि उभय पत्‍नी । पंडु प्रवेशे महाकाननीं । <br>
वल्कलें वेष्टुनि तृणासनीं । शय्या करिती उघडीच ॥ १४८ ॥ <br>
नागेशगिरीश ओलांडून । विलोकिती चित्ररथवन । <br>
कालकूटगिरीवरी जाण । दारांसहित ओळंघला ॥ १४९ ॥ <br>
पुढें हिमाचलीं वास करिती । वाहे दुग्धवर्ण भागीरथी । <br>
जिच्या बिंदुमात्रें उद्धरती । महापातकी हिंसक ॥ १५० ॥ <br>
तेथें तापसाचें वृंद । ठायीं ठायीं होत आनंद । <br>
पुढें इंद्रद्युम्नसरोवर अगाध । पंडुराव पाहतसे ॥ १५१ ॥ <br>
पुढें स्वर्गासी लगटला । शतश्रृंगपर्वत देखिला । <br>
जेथें ऋषींचा वसे मेळा । वेदध्वनि गर्जत ॥ १५२ ॥ <br>
जेथें दिव्यवृक्षीं सदा फल । गंधर्व गायन निर्मल । <br>
जें ऐकतां मंजुल । पंचप्राण तोषती ॥ १५३ ॥ <br>
जेथें चंद्रसूर्यकांतपाषाण । विमानीं दिसती सुरगण । <br>
भूमिका सुवर्णासमान । नवरत्‍नांची वाळू जेथें ॥ १५४ ॥ <br>
जेथें मणिमय मंडप झळकती । अष्टनायका सदा क्रीडती । <br>
प्रत्यक्ष देवांच्या मूर्ती । येती जाती सर्वदा ॥ १५५ ॥ <br>
असो संतसंगती नृपनाथ । श्रवणमननें काल क्रमित । <br>
उभयकालीं होम देत । अतिथिपूजा यथाविधी ॥ १५६ ॥ <br>
देखोनि पंडूचें तप खडतर । ऋषि आश्चर्य करिती थोर । <br>
मोठा तपस्वी पंडु नृपवर । ब्रह्मर्षीसारिखा ॥ १५७ ॥ <br>
तपोबलेंकरुन वेगें । ऋषी चालिले स्वर्गमार्गें । <br>
पंडुराज त्यांचेनि संगें । चालें मागें हळूहळू ॥ १५८ ॥ <br>
ऋषी पंडूसी म्हणती समस्त । परम कठिण स्वर्गपथ । <br>
पुण्याचे महापर्वत । गांठीस तेणेंच चढावें ॥ १५९ ॥ <br>
येथें वाट न चाले मनपवनासी । तूं दारांसहित केविं येसी । <br>
त्याहीवरी निपुत्रिकासी । मार्ग सहसाही फुटेना ॥ १६० ॥ <br>
देव ऋषी दारा पितर । या चहूं ऋणांपासून मुक्त साचार । <br>
तोचि येथें चढेल नर । इतरां मार्ग न चले हा ॥ १६१ ॥ <br>
आता नाना उपाय करुन । वाढवीं आपुले संतान । <br>
जाहलें जैसें द्वैपायनापासून । जनन तुमचें त्यापरी ॥ १६२ ॥ <br>
उदरीं होतील सुत । ते सत्क्रिया आचरतील समस्त । <br>
मृगशापापासाव होशी मुक्त । मग स्वर्गपंथें चालसी ॥ १६३ ॥ <br>
ऐसें ऐकुन गजपुरपती । खेद पावला परम चित्तीं । <br>
नमस्कारुनि ऋषिपंक्ती । स्त्रियांसहित परतला ॥ १६४ ॥ <br>
एकांतवनीं बैसून । कुंतीप्रति बोले वचन । <br>
तूं महर्षीस प्रार्थून । संतती वाढवीं ममाज्ञें ॥ १६५ ॥ <br>
शंका न धरावी मनांत । आम्ही झालों व्यासापासून सुत । <br>
तैसेंच तूंही करीं त्वरित । तरीच मुक्त तुम्ही आम्ही ॥ १६६ ॥ <br>
शास्त्रीं सांगितले विचार । बहुपरींचे असती पुत्र । <br>
त्यांत ऋषिवीर्य पवित्र । दिव्यसुत उपजवीं ॥ १६७ ॥ <br>
कुंती म्हणे पितयाचे घरीं । मी असतां बालपणीं निर्धारीं । <br>
दुर्वासऋषीची सेवा करीं । पित्राज्ञेंकरुनियां ॥ १६८ ॥ <br>
सेवेनें संतोषला अत्रिपुत्र । मज दिधले पाचं मंत्र । <br>
पुढील भविष्य जाणता पवित्र । महा उदार ऋषि तो ॥ १६९ ॥ <br>
एका मंत्राची मी प्रचीत । पाहिली कुमारीदशेंत । <br>
प्रसन्न जाहला आदित्य । कर्ण तत्काल जन्मला ॥ १७० ॥ <br>
तो राधाचे घरीं वाढे पुत्र । आतां उरले चार मंत्र । <br>
तुमची आज्ञा होईल पवित्र । तरी बालकें जन्मवीन ॥ १७१ ॥ <br>
ऐसें ऐकता पंडुराज । हृदयीं धरिली तत्काल भाज । <br>
म्हणे तूंची उद्धरिसी मज । उभवीं ध्वज सोमवंशी ॥ १७२ ॥ <br>
दरिद्रियासी जोडलें धन । मरतियास अमृतपान । <br>
कीं जन्मांधासी आले नयन । तैसा पंडु संतोषला ॥ १७३ ॥ <br>
तृषाक्रांत सोडितां प्राण । मुखीं घालिजे शीतल जीवन । <br>
कीं दुष्काळीं मिळे मिष्टान्न । पंडु तैसा आनंदला ॥ १७४ ॥ <br>
असो ते पृथादेवी आपण । सारुनियां गंगास्नान । <br>
करुनि पंडुरायासी नमन । करी आवाहान धर्माचें ॥ १७५ ॥ <br>
आदरें जोडूनियां हात । नेत्र लावून मंत्र जपत । <br>
तंव सूर्यप्रभेसम अकस्मात । सूर्यसुत उतरला ॥ १७६ ॥ <br>
दिव्य अंग कनकवर्ण । कनककिरीट कनकवसन । <br>
कनकांगद ओप देती पूर्ण । कनकदंड कमलकरीं ॥ १७७ ॥ <br>
कुंती उदित देहदानीं । सुरतानंदें मिसळली दोन्ही । <br>
वीर्य पडतां तेच क्षणीं । युधिष्ठिर जन्मला ॥ १७८ ॥ <br>
देववाणी गगनीं गर्जत । सार्वभौम हा होईल सत्य । <br>
पुण्यश्लोक दयावंत । धर्मपुत्र धर्मात्मा ॥ १७९ ॥ <br>
गांधारी गर्भवती असता । वर्ष एक पूर्ण भरतां । <br>
धर्म जन्मला तत्वतां । कुंतीउदरीं अगोदर ॥ १८० ॥ <br>
तिथि वार नक्षत्र । शुभ करण योग पवित्र । <br>
सोमवंशी पंडुपुत्र । छत्रपति जन्मला ॥ १८१ ॥ <br>
धर्मराज देखोनि दृष्टी । पंडूच्या आनंद न समाये पोटीं । <br>
म्हणे यासी पाठिराखा उठाउठी । वल्लभे वेगें प्रसवें कीं ॥ १८२ ॥ <br>
यावरी वसुदेवभगिनी । वायुमंत्र जपे ते क्षणीं । <br>
लोकप्राणेश येऊनी । सुरतयुद्धा प्रवर्तला ॥ १८३ ॥ <br>
सुरत संपतां समग्र । पुत्र एक बलसमुद्र । <br>
तेजस्वी जैसा भास्कर । भीमसेन जन्मला ॥ १८४ ॥ <br>
मातृहस्तीं न मावे बाल । हातींचा निसटला तात्काल । <br>
खालीं पडतां सबल । शिला चूर्ण जाहली ॥ १८५ ॥ <br>
सिंहगर्जनाऐसा टाहो फोडित । कुंती थरथरां भयें कांपत । <br>
गगनीं देवभेरी गर्जत । पुष्पवृष्टि होत तेव्हां ॥ १८६ ॥ <br>
तों देववाणी गर्जत । बळिया बाळ पंडुसुत । <br>
पूर्वीं एक हनुमंत । भीमसेन दुसरा हा ॥ १८७ ॥ <br>
पूर्वीं ऐसा जाहला नाहीं । पुढें कदा न होय पाहीं । <br>
दैत्य राक्षस सर्वही । संहारील निजबलें ॥ १८८ ॥ <br>
याचे बलें सर्वेश्वर । उतरील सकळ भूभार । <br>
भविष्य ऐकोनि पंडुनृपवर । परमानंद पावला ॥ १८९ ॥ <br>
मग म्हणे अंगनेप्रती । आतां प्रार्थीं अमरपती । <br>
एक वर्षपर्यंत निश्चितीं । मी आराधीन इंद्रातें ॥ १९० ॥ <br>
ऊर्ध्व जोडोनिया पाणी । उभाराहिला एके चरणीं । <br>
पृथेसहित अनुष्ठानीं । एकवर्ष पर्यंत पैं ॥ १९१ ॥ <br>
मग प्रकटला देवराज । कां कामिनी बोलाविलें मज । <br>
येरी म्हणे पुत्र दे तेजःपुंज । कौसल्यादेवकींसारिखा ॥ १९२ ॥ <br>
पाकशासन म्हणे कुरंगनयनी । बोलसी त्याहून विशेष गुणी । <br>
उपमेसी एक चक्रपाणी । ऐसा पुत्र देईन ॥ १९३ ॥ <br>
कुंती आणि अमरपती । सुरतानंदीं निमग्न होती । <br>
तों नरेश्वर दिव्यमूर्ती । पार्थ जन्म पावला ॥ १९४ ॥ <br>
तों गंभीर गिरा गर्जत । आकाशवाणी बोलत । <br>
जैसा शास्त्रांमाजी वेदांत । तैसा पार्थ सोमवंशी ॥ १९५ ॥ <br>
नर आणि नारायण । द्विधारुपें रमारमण । <br>
भूभार उतरावयालागून । मृत्युलोकीं अवतरले ॥ १९६ ॥ <br>
पूर्वीं एक वीर भार्गव । दुसरा भूभुजावतार राघव । <br>
तैसा सोमवंशी नरपार्थिव । पार्थ वीर जाणिजे ॥ १९७ ॥ <br>
निवातकवच वधूनी । संतोषवील वज्रप्राणी । <br>
खांडववन देऊन आग्नी । तृप्त करील पुरुषार्थे ॥ १९८ ॥ <br>
संग्रामठेव पाहूनि विशेष । आनंद पावेल व्योमकेश । <br>
पाशुपत देईल निर्दोष । महदस्त्र ते कालीं ॥ १९९ ॥ <br>
कृष्णमित्र हा अद्‍भुत । ध्वजीं बैसवील अंजनीसुत । <br>
ऐकोनी पंडु ऋषि समस्त । जयजयकारें गर्जती ॥ २०० ॥ <br>
भूपाल जिंकूनि समारांगणीं । बांधील निजाज्ञेचे दावणीं । <br>
भूपवृषभांच्या पाठीवर गोणी । करभारांच्या आणील ॥ २०१ ॥ <br>
सुरेश दुंदुभि त्राहाटी । वर्षत दिव्य सुमनवृष्टी । <br>
स्वर्गींची जितकी सृष्टी । तितुकी पाहावया पातली ॥ २०२ ॥ <br>
ऐसा जन्मला वीर पार्थ । तों माद्रीचें मन दुश्चिंत । <br>
ममोदरीं नाहीं सुत । म्हणोनि खेद करीतसे ॥ २०३ ॥ <br>
पंडुं म्हणे कुंतीतें । तुवां तिषविलें बहुत आम्हांतें । <br>
परी खेद जाहला माद्रीतें । तो परिहारीं वल्लभे ॥ २०४ ॥ <br>
जाणोनियां पतिमानस । एक मंत्र दिधला माद्रीस । <br>
समवेत बीजन्यास । जप करवी तिजहातीं ॥ २०५ ॥ <br>
तों अश्विनीकुमार तेथें आले । स्वरेत देऊन तये वेळे । <br>
पुत्र आवळेजावळे । जन्मविते जाहले तेधवां ॥ २०६ ॥ <br>
नकुअल आणि सहदेव । एकरुप एकठेव । <br>
एवं पंचपुत्रांचें वैभव । पंडुराज भोगीतसे ॥ २०७ ॥ <br>
धर्म भीम अर्जुन । तिघे कुंतीचे नंदन । <br>
नकुल सहदेव सुजाण । माद्रीउदरीं जन्मले ॥ २०८ ॥ <br>
जाहलें पांडवांचें जनन । जें बोलिला कृष्णद्वैपायन । <br>
तेंच प्राकृत भाषेंकरुन । तुम्हांपुढें निरोपिलें ॥ २०९ ॥ <br>
शतश्रृंगनामक पर्वतीं । राहिला असे पंडुनृपती । <br>
सुधारसाहूनि निश्चितीं । कथा पुढें गोड असे ॥ २१० ॥ <br>
पांडुरंगनगर पुण्यरुप । श्रीविठ्ठलमूर्तीसमीप । <br>
निपजलापांडवप्रताप । ग्रंथ परम गोड हा ॥ २११ ॥ <br>
मूळ भारत प्रमाण । तेचि कथा येथें संपूर्ण । <br>
निर्मत्सर हृदय करुन । पंडितभक्तीं पहावें ॥ २१२ ॥ <br>
ब्रह्मानंदा अवधूता । श्रीधरवरदा पंढरीनाथा । <br>
पुढें वदवीं रसाळ कथा । व्यासभारताअन्वयें ती ॥ २१३ ॥ <br>
स्वस्ति श्रीपांडवप्रताप ग्रंथ । आदिपर्व व्यासभारत । <br>
त्यांतील सारांश यथार्थ । सप्तमाध्यायीं कथियेला ॥ २१४ ॥ <br>
इति श्रीधरकृतपांडवप्रतापादिपर्वणि सप्तमोऽध्यायः ॥ ७ ॥ <br>
अध्याय सातवा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>