<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap39.htm">मागचा अध्याय</a>
</div>
<div class="nex">
<a href="pratap41.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय चाळिसावा </p><br>
<p class="hdr3">कृष्णाचा कर्णाला उपदेश   </p><br>

<p class="ovi">
श्रीगणेशाय नम: ॥ <br>
सभेसी दिव्यरूप दावून ॥ शत्रूंचा तेजोभंग करून ॥ <br>
धर्मासी भेटावया मनमोहन ॥ रथीं बैसोन चालिला ॥ १ ॥ <br>
बोळवूं आले जे समस्त ॥ त्यांसी निरोप देत पद्यजतात ॥ <br>
त्यांमाजील अर्कसुत ॥ आपुले रथीं बैसविला ॥ २ ॥ <br>
कर्णासी म्हणे जगदीश्वर ॥ तूं उदार धीर परमसुंदर ॥ <br>
ब्राह्मणभक्त प्रतापशूरा ॥ तुझी प्रतिमा नसे दुजी ॥ ३ ॥ <br>
तुझें सौंदर्य देखोन ॥ खालीं विलोकी मीनकेतन ॥ <br>
तुझें औदार्य पाहोन ॥ पृथ्वीचे नृप लज्जित ॥ ४ ॥ <br>
तुझें शूरत्व देखोनि अभिनव ॥ लज्जित होती देवदानव ॥ <br>
कवचकुंडलें देऊनि वासव ॥ तुवां प्रसन्न केला कीं ॥ ५ ॥ <br>
दिव्यरत्‍न निश्चितीं ॥ सांपडलें कीं कुलालाप्रती ॥ <br>
कीं चिंतामणि अंधाचिये हातीं ॥ लाधला परी महिमा तों नेणे ॥ ६ ॥ <br>
तैसें किरातें केलें तव पालन ॥ तूं सूर्यपुत्र प्रतिसूर्य जाण ॥ <br>
कुंत्युदरीं पावलासी जनन ॥ कुमारीदशे वर्ततां ॥ ७ ॥ <br>
तरी तूं कुंतीचा पुत्र ॥ चल तुजवरी धरवितों छत्र ॥ <br>
धर्मभीमादि सर्वत्र ॥ तुझिये सेवे लावीन मी ॥ ८ ॥ <br>
प्रीतीनें बोले कमलदलाक्ष ॥ मी आहें तुझा मातुलपक्ष ॥ <br>
वसुदेवाची भगिनी प्रत्यक्ष ॥ पृथा माता तुझी पैं ॥ ९ ॥ <br>
पृथ्वीचे राजे मेळवून ॥ तुज राज्याभिषेक करवीन ॥ <br>
तुम्ही सहा पांडव द्रौपदीरत्‍न ॥ स्त्री तुझी सहजची ॥ १० ॥ <br>
धर्म युवराजा होईल पवित्र ॥ भीम तुजवरी धरील छत्र ॥ <br>
सारथी तुझा सुभद्रावर ॥ पाठी रक्षील सर्वस्वें ॥ ११ ॥ <br>
नकुल सहदेव देख ॥ हे तुझे होतील चक्ररक्षक ॥ <br>
प्रतिविंध्यादि सौभद्र सकळिक ॥ साही पुत्र तुझेचि ॥ १२ ॥ <br>
यादवदळाशीं मी जगजेठी ॥ तुझी सर्वदा राखीन पाठी ॥ <br>
यावरी तों कर्ण कर्णपुटीं ॥ श्रीरंगाच्या सांगत ॥ १३ ॥ <br>
कुंतीनेंचि घात केला मुळीं ॥ मज सोडिलें जाह्नवीजळीं ॥ <br>
किरात नेऊनियां मज पाळी ॥ क्षत्रियसंस्कार मज कैंचा ॥ १४ ॥ <br>
स्तनपान दे राधा निःशेष ॥ माझें सोशिलें मूत्रपुरीष ॥ <br>
आतां कैसें त्यागूं तियेस ॥ प्राण देईल हें ऐकतां ॥ १५ ॥ <br>
ते राधा माता निश्चित ॥ पिता अधिरथनामें किरात ॥ <br>
त्रिभुवनी जाहला विख्यात ॥ आतां विपरीतार्थ केवि करूं ॥ १६ ॥ <br>
तेणें माझें नांव ठेविलें वसुसेन ॥ त्यावरी मित्र जाहला सुयोधन ॥ <br>
भाक दिधली जो हें शरीर जाण ॥ तोंवरी अंतर न द्यावें ॥ १७ ॥ <br>
माझिया आश्रयेंकरून ॥ दुर्योधनें मांडिलें युद्धकंदन ॥ <br>
आतां त्याचा संग सोडून ॥ जातां त्रिभुवन निंदील पैं ॥ १८ ॥ <br>
ज्याचा अंगीकार केला जाण ॥ त्याचें आद्यंत करावें पालन ॥ <br>
परी श्रीरंगा ऐक एक वचन ॥ धर्मासी जाण सांगूं नको ॥ १९ ॥ <br>
हे गोष्टी ठेवीं निजमनीं ॥ पडों नेदीं पांडवांचे कर्णी ॥ <br>
कुंतीपुत्र कर्ण ऐसें स्ववदनीं ॥ सहसा कोठें न बोलावें ॥ २० ॥ <br>
आतां होऊ तयांचें कल्याण ॥ तूं सारथी त्यांचा नारायण ॥ <br>
मज नलगेचि राज्यासन ॥ माझें प्राक्तन ऐसेंचि ॥ २१ ॥ <br>
तूं पूर्णब्रह्म सनातन ॥ ठाउकें पुढील वर्तमान ॥ <br>
तुवांचि माझें प्राक्तन ॥ क्षत्रिय ना किरात केलें कीं ॥ २२ ॥ <br>
आतां आरंभेल रणयज्ञ श्रीपती ॥ महावीरांच्या पडतील आहुती ॥ <br>
सुयोधनाची निश्चितीं ॥ पूर्णाहुती शेवटीं हो ॥ २३ ॥ <br>
ऐसें बोलतां सूर्यकुमार ॥ नयनीं टाकी दुःखनीर ॥ <br>
श्रीकृष्णा आतां होईल संहार ॥ हें मी सर्व जाणतों ॥ २४ ॥ <br>
कमलदलाक्षा कमलापती ॥ तूं जिकडे तिकडे जयप्राप्ती ॥ <br>
पांडवांचे निमित्तें क्षिति- ॥ भार उतरिशी गोविंदा ॥ २५ ॥ <br>
सभेसी आणिली ते कृष्णा ॥ हें दुःख मोठे श्रीकृष्णा ॥ <br>
आतां बोलोनि मधुसूदना ॥ मज तूं सर्वथा मोहूं नको ॥ २६ ॥ <br>
दुर्योधना अपशकुन झाले ॥ तेव्हांचि मज भविष्य समजलें ॥ <br>
तेणें गुरुद्रोह बहुत केले ॥ मान खंडिले वृद्धांचे ॥ २७ ॥ <br>
देव ब्राह्मण आणि भक्त ॥ यांचा सर्वदा द्वेष करित ॥ <br>
हरि तूं बोललासी सभेत ॥ कदा असत्य नव्हे तें ॥ २८ ॥ <br>
मीं श्रीहरे देखिलें स्वप्न ॥ बंधूसहित सुयोधन ॥ <br>
नूतन वस्त्रें लेवून ॥ माडीवरी बैसलासे ॥ २९ ॥ <br>
देखिला अस्थींचा ढीग दारुण॥ वरी उभा ठाकला सुयोधन ॥ <br>
सुवर्णपात्रीं धृतभोजन ॥ धर्म करितां देखिला म्यां ॥ ३० ॥ <br>
गदा हातीं घेऊन ॥ पर्वतीं उभा ठाकला भीमसेन ॥ <br>
युद्ध संपलें म्हणून अर्जुन ॥ गांडीवा घाली गवसणी ॥ ३१ ॥ <br>
भीष्म द्रोण कर्णादिकरूनी ॥ समस्त राजे उष्ट्रावरी ओळंघूनी ॥ <br>
अगस्त्यदिशा लक्षोनी ॥ जात असती त्वरेनें ॥ ३२ ॥ <br>
तेव्हां सर्व मज समजले जगजेठी ॥ यावरी तुमची आमची हेचि भेटी ॥ <br>
स्वर्गीं होईल बोलणें शेवटीं ॥ पायीं मिठी घाली हरीच्या ॥ ३३ ॥ <br>
कंठ जाहला सद्‌गदित ॥ हरिपायीं मस्तक ठेवित ॥ <br>
म्हणे हे जगन्निवास वैकुंठनाथ ॥ अंतीं प्राप्त पद तुझें हो ॥ ३४ ॥ <br>
पांडवांशीं दुष्टपण ॥ करावया मज काय कारण ॥ <br>
हरि म्हणे संगदोष आणि अन्न ॥ भक्षिलें जाण कौरवांचें ॥ ३५ ॥ <br>
त्याचा गुण हा निःशेष ॥ एर्‍हवीं तुजऐसा नाहीं पुण्यपुरुष ॥ <br>
वसुधामर आणि सुरेश ॥ औदार्यें तुवां तोषविले ॥ ३६ ॥ <br>
ऐसें बोलोनियां कर्ण ॥ श्रीरंगाची आज्ञा घेऊन ॥ <br>
हरीच्या रथाखालीं उतरून ॥ आपले स्यंदनीं बैसला ॥ ३७ ॥ <br>
तेव्हां संजय होता सांगातें ॥ तोही परतला गजपुरातें ॥ <br>
कर्ण म्हणे कमलावरातें ॥ गोष्टी हे फुटों न द्यावी ॥ ३८ ॥ <br>
पुन: पुन: हेंचि मागणें ॥ हें वर्तमान कोणासी न सांगणें ॥ <br>
इंदिरावर अवश्य म्हणे ॥ जाई सखया माघारां ॥ ३९ ॥ <br>
मागुती रथ मुरडोनि सुरेख ॥ कर्णाकडे पाहे मदनजनक ॥ <br>
पीतांबरे पालवी देख ॥ जाई जाई म्हणोनियां ॥ ४० ॥ <br>
मग सात्यकी आणि हृषीकेशी ॥ जाते जाहले उपलव्यासी ॥ <br>
इकडे भीष्म सभेसी ॥ दुर्योधनाप्रति बोलत ॥ ४१ ॥ <br>
पहा केवढा पराक्रम ॥ करूनियां गेला पुरुषोत्तम ॥ <br>
पांडवकामकल्पद्रुम ॥ मनोभिराम सर्वांचा ॥ ४२ ॥ <br>
अमृताचिया समुद्रांत ॥ श्रीकृष्णकृपें पांडव खेळत ॥ <br>
त्यांणीं मागितलें तें देत ॥ श्रीकृष्ण कामधेनु माउली ॥ ४३ ॥ <br>
त्यांसी खेळावया चिंतामणी ॥ देईल आणोनि चक्रपाणी ॥ <br>
कल्पवृक्ष लावितां अंगणीं ॥ चिंतिलें मनीं पुरवी तों ॥ ४४ ॥ <br>
कामधेनूंची खिल्लारे मुरारी ॥ दुभवील न मागतां त्यांचे घरीं ॥ <br>
अरे दुर्योधना मैत्री करीं ॥ नीलपयोधरतनूची ॥ ४५ ॥ <br>
तूं धर्मासी करीं नमन ॥ मग चौघेही धरितील तुझे चरण ॥ <br>
गजपुरीं दुश्चिन्हें दारुण ॥ उठताती जाण सुयोधना ॥ ४६ ॥ <br>
दुर्योधन उगाचि स्तब्ध ॥ उत्तर न बोले मतिमंद ॥ <br>
द्रोण म्हणे कर्म सुबद्ध ॥ भोगिल्यावांचून सुटेना ॥ ४७ ॥ <br>
पुत्राहून शतगुण ॥ मज आवडतो श्वेतवाहन ॥ <br>
समरांगणीं त्याचा प्राण ॥ माझेनें न घेववे सर्वथा ॥ ४८ ॥ <br>
माझिया स्नेहसागरात ॥ बुडाला असे सुभद्राकांत ॥ <br>
तों गुरुभक्त रणपंडित ॥ माझा वध न इच्छी मनीं ॥ ४९ ॥ <br>
ज्याचा सारथी पीतवसन ॥ ध्वजीं जनकजासंतापहरण ॥ <br>
भ्राता सबळ भीमसेन ॥ तयासी जया उणें काय ॥ ५० ॥ <br>
यालागीं ऐक सुयोधना ॥ धर्मासी नमून भेटें भीमसेना ॥ <br>
उभयकृष्ण आणि कृष्णा ॥ समजावोनी आणी एथें ॥ ५१ ॥ <br>
तें न मानेचि दुर्योधना ॥ म्हणे उगे बैसा कीं जा सदना ॥ <br>
इकडे विदुर जे पंड्‌वंगना ॥ तिजप्रति सांगे एकांतीं ॥ ५२ ॥ <br>
म्हणे अनर्थ थोर ओढवला ॥ दोहीं पक्षी क्षय मांडला ॥ <br>
दुर्योधन दुरात्मा जन्मला ॥ सर्वांचा क्षय करावया ॥ ५३ ॥ <br>
कुंती म्हणे तों वीर कर्ण ॥ दुर्योधनाची पाठी राखोन ॥ <br>
पांडवांशीं द्वेष निशिदिन ॥ करितो काय करावें ॥ ५४ ॥ <br>
मग तों भागीरथीतीरीं भास्करी ॥ एकांतीं भास्करोपासना करी ॥ <br>
तेव्हां वसुदेवभगिनीँ झडकरी ॥ पाठीशीं उभी ठाकली ॥ ५५ ॥ <br>
जप जाहलिया मागें पाहत ॥ कुंतीस देखोनि नमस्कारित ॥ <br>
मी तुझा दास अधिरथसुत ॥ तूं कां येथें आलीस ॥ ५६ ॥ <br>
कुंती म्हणे तूं माझा नंदन ॥ सांगितलें पूर्ववर्तमान ॥ <br>
कवचकुंडलांसहित जाण ॥ जन्मलासी ममोदरीं ॥ ५७ ॥ <br>
तरी तूं सोडीं दुष्टसंग ॥ जाईं बंधूंकडे सवेग ॥ <br>
कर्ण म्हणे मज श्रीरंग ॥ सर्व सांगोन गेला हो ॥ ५८ ॥ <br>
तंव भास्कर बोले वरूनी ॥ कर्णा कुंतीचें वचन मानीं ॥ <br>
तूं मम पुत्र अधिरथे नेऊनी ॥ पाळिलासी आजवरी ॥ ५९ ॥ <br>
कर्ण म्हणे कुंती पाहीं ॥ तुवां मज टाकिलें प्रवाही ॥ <br>
मज क्षत्रियसंस्कार नाहीं ॥ आतां काय बोलोनियां ॥ ६० ॥ <br>
माझा प्राणसखा दुर्योधन ॥ मजवरी तेणें ठेविला प्राण ॥ <br>
त्यास मी सोडितां अधःपतन ॥ पावेन सत्य त्रिवाचा ॥ ६१ ॥ <br>
तुझ्या पुत्रांसी मारून ॥ राज्यीं स्थापीन दुर्योधन ॥ <br>
मग कुंती मागे भाषदान ॥ म्हणे चौघे रक्षीं अवश्य तूं ॥ ६२ ॥ <br>
अर्जुनाशी तुझें वैर ॥ परी चौघांसी रक्षीं साचार ॥ <br>
अवश्य म्हणोनियां उदार ॥ भाष देती कुंतीतें ॥ ६३ ॥ <br>
म्हणे मारिला अर्जुन ॥ तरी मजसहित पुत्र तुझे पांचजण ॥ <br>
अथवा मी मेलिया कल्याण ॥ पांच तुझे तुजपाशीं ॥ ६४ ॥ <br>
कुंती रोदन करी ते क्षणीं ॥ विदेही होसी तूं समरांगणीं ॥ <br>
आठव असो दे अंतःकरणीं ॥ चौघांचीही तुज बा रे ॥ ६५ ॥ <br>
कर्ण म्हणे हे जननी ॥ ही गोष्टी न घालीं धर्माचे कानीं ॥ <br>
अवश्य म्हणोनि वसुदेवभगिनी ॥ स्वस्थळा गेली गुप्तरूपें ॥ ६६ ॥ <br>
इकडे उपलव्यासी जगज्जीवन ॥ गेला त्वरें स्यंदनीं बैसोन ॥ <br>
सकलरायांसहित पंडुनंदन ॥ सामोरे येऊन हरीसी नेती ॥ ६७ ॥ <br>
धर्म बैसला सभा करून ॥ मग जें जें जाहले वर्तमान ॥ <br>
श्रीकृष्णें सांगितलें संपूर्ण ॥ दुर्योधन वळत नाहीं ॥ ६८ ॥ <br>
दुधाचे आधणीं पाषाण ॥ घातला तों न शिजे जाण ॥ <br>
तैसा बहुत शिकविला अंधनंदन ॥ परी तों नायके सर्वथा ॥ ६९ ॥ <br>
काम क्रोध मद मत्सर ॥ त्रैलोक्यींचे करूनियां एकत्र ॥ <br>
दुर्योधन दुराचार ॥ घडिला असे विधीनें ॥ ७० ॥ <br>
भीष्म द्रोण शारद्वत ॥ अश्वत्यामा आणि ऋषी समस्त ॥ <br>
धृतराष्ट्र गांधारी विदुरभक्त ॥ समस्तीं बहुत शिकविला ॥ ७१ ॥ <br>
इतुक्यांचें नायके पापात्मा ॥ जाहली त्याच्या आयुष्याची सीमा ॥ <br>
ऐसें बोलतां सर्वात्मा ॥ भीमे हांक फोडिली ॥ ७२ ॥ <br>
पिटिले प्रचंड बाहू थोर ॥ म्हणे संहारीन अवघे अंधपुत्र ॥ <br>
करीन सर्व नृपांचा संहार ॥ तों सुभद्रावर आवेशला ॥ ७३ ॥ <br>
गांडीवासी चढवून शित ॥ ओढिलें आकर्णपर्यंत ॥ <br>
त्याचे नादें डळमळित ॥ भूमंडळ तेधवां ॥ ७४ ॥ <br>
सहदेव आणि नकुळ ॥ यांहीं हांकें भरिलें नभोमंडळ ॥ <br>
धर्मरायाचें नेत्रकमळ ॥ आरक्तवर्ण जाहले ॥ ७५ ॥ <br>
म्हणे अभाग्या दुर्योधना ॥ कुलक्षय मांडिला दुर्जना ॥ <br>
अवघे जातील यमसदना ॥ संशय कांहीं असेना ॥ ७६ ॥ <br>
मग म्हणे श्रीपती ॥ तिहीं भीष्म केला सेनापती ॥ <br>
धर्म म्हणे निश्चितीं ॥ आम्हांसी दळपती योजावा ॥ ७७ ॥ <br>
मग बोले इंदिरावरा ॥ समरधीर भयंकर ॥ <br>
धृष्टद्युम्न महावीर ॥ अग्निगर्भीं जन्मला जो ॥ ७८ ॥ <br>
रथ घोडे सहस्त्र समवेत ॥ वस्त्राभरणीं निघाला मंडित ॥ <br>
तरी हा द्रुपदाचा महाप्रिय सुत ॥ रणपंडित सेनापती ॥ ७९ ॥ <br>
द्रोणाचा नाश करावया कारण ॥ द्रुपदें निर्मिला हा नंदन ॥ <br>
भीष्माचा घ्यावया प्राण ॥ शिखंडी जाण जन्मला ॥ ८० ॥ <br>
धर्में वस्त्राभरणें आणोन ॥ अभिषेकिला धृष्टद्युम्न ॥ <br>
सेनापतित्व देतां जाण ॥ वाद्यें वाजों लागलीं ॥ ८१ ॥ <br>
रणतुरें परम वाजती ॥ सप्त अक्षौहिणी दळगणती ॥ <br>
हांकें निराळ गाजविती ॥ गडबडती सप्तसागर ॥ ८२ ॥ <br>
रथ जुंपूनियां केले सिद्ध ॥ गज पांखरिले सुबद्ध ॥ <br>
अश्वभार पायदळ विविध ॥ सर्वत्र सिद्ध जाहलें ॥ ८३ ॥ <br>
सर्वरायांसहित उत्तम ॥ पांडव संपादिती होम ॥ <br>
विजयदानें देऊनियां परम ॥ वसुधामर पूजिले ॥ ८४ ॥ <br>
आराध्यदैवतांचा जप करून ॥ केलें शस्त्रांचें पूजन ॥ <br>
दिव्य वज्रकवचें चढवून ॥ सिद्ध जाहले सर्वही ॥ ८५ ॥ <br>
द्रौपदीसुभद्रादि ललना ॥ उपलव्यीं ठेवूनि जाणा ॥ <br>
कांहीं सेवक आणि सेना ॥ रक्षणार्थ ठेविती ॥ ८६ ॥ <br>
अत्यंत वृद्ध रोगिष्ट पाहीं ॥ तेही राहिले ठायीं ठायीं ॥ <br>
केवळ बाळक जे सर्वही ॥ ते राहिले आज्ञेनें ॥ ८७ ॥ <br>
गमनसंकेतभेरी ॥ धर्में ठोकिल्या ते अवसरीं ॥ <br>
पांडव द्रुपद विराट झडकरी ॥ रथारूढ जाहले ॥ ८८ ॥ <br>
प्रतिविंध्य श्रुतकर्मा श्रुतसेन ॥ शतानीक श्रुतसेन वीरोत्तम ॥ <br>
सुभद्रानंदन शोभे परम ॥ जैसा सूर्य उदयाचळीं ॥ ८९ ॥ <br>
सेनापती धृष्टद्युम्न ॥ शिखंडी दुजा द्रुपदनंदन ॥ <br>
विराटपुत्र उत्तर जाण ॥ शिशुपालनंदन केतु हा ॥ ९० ॥ <br>
द्रुपदाचे आणीकही सुत ॥ तैसे विराटाचेही बहुत ॥ <br>
त्यांचीं नामें समयोचित ॥ युद्धसमयीं कथिजेती ॥ ९१ ॥ <br>
काशिराज कुंतिभोज ॥ कैकयराज पंचबंधू सतेज ॥ <br>
यादववीर सात्यकी तेजःपुंज ॥ सेना अपार तयांची ॥ ९२ ॥ <br>
वैकुंठनाथ सुजाण ॥ तेणें वाजविला पांचजन्य ॥ <br>
अर्जुने देवदत्त जाण ॥ त्राहाटिला अतिबळें ॥ ९३ ॥ <br>
पृथ्वीपती महाराज धर्म ॥ तों अनंतविजय वाजवी सप्रेम ॥ <br>
वृकोदरें भीमकर्में परम ॥ पौंड्रक बळें त्राहाटिला ॥ ९४ ॥ <br>
सहदेवें वाजविला सुघोष देख ॥ नकुळें वाजविला मणिपुष्पक ॥ <br>
असो सेनेसहित नृपनायक ॥ कुरुक्षेत्रीं पातले ॥ ९५ ॥ <br>
विशालभूमिका पाहोन ॥ चतुष्कोण आणि समान ॥ <br>
देवऋषिस्थानें टाकून ॥ स्मशान सोडोनि सर्वही ॥ ९६ ॥ <br>
जेथें बहुत तृणजीवन ॥ ते स्थळी भूमि मोजून ॥ <br>
तेथें निशिदिन जाण ॥ उभविलीं शिबिरे अपार ॥ ९७ ॥ <br>
तगटी शिबिरे बहुत ॥ जडितस्तंभ गगनचुंबित ॥ <br>
कळस झळकती असंख्यात ॥ हिणाविती स्वर्गातें ॥ ९८ ॥ <br>
जैसा कुलाचलांत मेरु थोर ॥ तेवीं धर्माचें मुख्य शिबिर ॥ <br>
भोंवता खंदक माजी मीर ॥ मत्स्य कच्छप तळपती ॥ ९९ ॥ <br>
पाकशिबिरें अनुष्ठानशिबिरें ॥ निद्रास्थळें कोशागारे ॥ <br>
गजाश्वशाळेचीं मंदिरे ॥ ठायीं ठायीं उभवती ॥ १०० ॥ <br>
अपार राबती सूत्रधार ॥ चिकित्सक गणक लोहचर्मकार ॥ <br>
धनुष्य बाण शस्त्रें करणार ॥ एव सर्व अठराही ॥ १०१ ॥ <br>
अपार वसिन्नले बाजार ॥ सर्व वस्तुंचे विकणार ॥ <br>
एवं सर्व नृपवर ॥ यथावकाशें उतरले ॥ १०२ ॥ <br>
त्याचि प्रकारें तिकडून ॥ अकरा अक्षौहिणी दळ घेऊन ॥ <br>
राहता जाहला दुर्योधन ॥ समस्त नृपांसमवेत पैं ॥ १०३ ॥ <br>
गजपुरापासूनि तेथ ॥ लक्षांचे लक्ष येती रथ ॥ <br>
युद्धसामग्री भरूनियां अमित ॥ असंख्य सेवक धांवती ॥ १०४ ॥ <br>
वस्त्रें भूषणें संपूर्ण ॥ भीष्मासी रणपट्ट देऊन ॥ <br>
अभिषेकित दुर्योधन ॥ जयवाद्यें वाजविलीं ॥ १०५ ॥ <br>
भीष्माचार्याचें स्तवन ॥ करीत असे तों दुर्योधन ॥ <br>
म्हणे तूं प्रतापसूर्य एथून ॥ रक्षीं सेना सर्वही ॥ १०६ ॥ <br>
तुजविण रक्षिता दुजा ॥ कोण आम्हांसी महाराजा ॥ <br>
पाहतो तुझ्या प्रतापतेजा ॥ पांडव खद्योत कायसे ॥ १०७ ॥ <br>
भीष्म म्हणे सर्व संहारीन ॥ त्यांत एक वीर आहे अर्जुन ॥ <br>
नित्य दहा सहस्त्र वीर मारीन ॥ पांडव वेगळे करोनियां ॥ १०८ ॥ <br>
कर्ण मजशीं स्पर्धा करितो जाण ॥ तरी तेणेंचि करावें युद्धकंदन ॥ <br>
किंवा मीच सर्व आटीन ॥ शुष्ककानन अग्नि जैसा ॥ १०९ ॥ <br>
यावरी बोले वीर कर्ण ॥ जो जिवंत आहे गंगानंदन ॥ <br>
तों मी न करीं युद्धकंदन ॥ प्रतिज्ञा सत्य हे माझी ॥ ११० ॥ <br>
कौरवदळी वाद्यें वाजविती ॥ अपशकुन बहुत जाणवती ॥ <br>
सेनेसन्मुख शिवा शब्द करिती ॥ वीर चित्तीं भयभीत ॥ १११ ॥ <br>
क्षमेहूनं आगळी विशेषे ॥ भीष्माचे अंगीं क्षमा असे ॥ <br>
समुद्राहून गांभीर्य वसे ॥ सूर्यासम प्रभा ज्याची ॥ ११२ ॥ <br>
बोलका जैसा अंगिरासुत ॥ शत्रु दंडावया वैवस्वत ॥ <br>
महायोगी इंद्रियजित ॥ शुक हनुमंत ज्यापरी ॥ ११३ ॥ <br>
ऐसा तों महाराज देवव्रत ॥ जो हरिचरणोद्भवेचा सुत ॥ <br>
सेनापती प्रतापवंत ॥ कौरवदळी सिद्ध जाहला ॥ ११४ ॥ <br>
इकडे युधिष्ठिर रायांसहित ॥ बैसला घवघवीत सभेत ॥ <br>
तों द्वारकेहूनि समस्त ॥ यादववीर पातले ॥ ११५ ॥ <br>
आनकदुंदुभी उग्रसेन ॥ उद्धव अक्रूर रेवतीरमण ॥ <br>
अनिरुद्ध भानुमंत प्रद्युम्न ॥ धर्मदर्शनालागीं पातले ॥ ११६ ॥ <br>
समस्तांसी सामोरे जाऊन ॥ पांडव आणिती सन्मानेंकरून ॥ <br>
सभेसी समस्त बैसबून ॥ धर्मरायें पूजिले ॥ ११७ ॥ <br>
बलराम म्हणे मुरारी ॥ कौरवपांडवां निर्धारीं ॥ <br>
समान साह्यता दोघासी करीं ॥ न होई कैवारी एकाचा ॥ ११८ ॥ <br>
तूं पार्थाची पाठी रक्षोन ॥ कौरवांचें इच्छिसी अकल्याण ॥ <br>
दुर्योधन आणि भीमसेन ॥ शिष्य माझे दोघेही ॥ ११९ ॥ <br>
तूं जिकडे हृषीकेशी ॥ तिकडे जयलाभ निश्चयेशीं ॥ <br>
कौरवांचीं प्रेते दृष्टीशी ॥ मी पहावया समर्थ नव्हें ॥ १२० ॥ <br>
मी करूं जातों तीर्थाटन ॥ अवश्य म्हणे जगज्जीवन ॥ <br>
मग समस्तांसी पुसोन ॥ रेवतीरमण जाय तीर्थां ॥ १२१ ॥ <br>
तों भोजराज दळासहित ॥ धर्मापाशीं बोले पुरुषार्थ ॥ <br>
तुझी पाठी रक्षीन सत्य ॥ सर्वथाही भिऊ नको ॥ १२२ ॥ <br>
ऐकतां क्रोधावला पार्थ ॥ आम्ही काळासी नाहीं भीत ॥ <br>
तूं जाई अथवा रहा एथ ॥ आम्हांसी साह्य समर्थ श्रीकृष्ण ॥ १२३ ॥ <br>
मग तों रुक्मयाचा पुत्र ॥ गेला कौरवांकडे त्वरित ॥ <br>
तेथेंही बोलिला पुरुषार्थ ॥ म्हणे कदा भिऊ नका ॥ १२४ ॥ <br>
तेथेंही बोले वीर कर्ण ॥ मशका आम्ही काळासी करूं बंधन ॥ <br>
तूं आमची साह्यता करून ॥ काय पाठी राखिसी ॥ १२५ ॥ <br>
तेथेंही अपमान पावोन ॥ गेला भोजकटकनगरा निघोन ॥ <br>
दोन्हीं दळीचे वीर हांसोन ॥ शतमूर्ख म्हणती तया ॥ १२६ ॥ <br>
यावरी शकुनिपुत्र उलूक जाण ॥ त्यासी सांगता जाहला दुर्योधन ॥ <br>
तूं पांडवांसी जाऊन ॥ भेटोन सांग शब्द माझे ॥ १२७ ॥ <br>
मग नानाप्रकारें तों दुर्जन ॥ उलूकासी सांगे न्यून पूर्ण ॥ <br>
म्हणे ऐसाचि बोलें जाऊन ॥ एक वचन चुकों नको ॥ १२८ ॥ <br>
मग तों उलूक निघाला तेथून ॥ भेटला पांडवांप्रति जाऊन ॥ <br>
सभा दाटली संपूर्ण ॥ जगज्जीवन मुख्य तेथें ॥ १२९ ॥ <br>
परी सभेमाजी साचार ॥ कोणतें बोलावें उत्तर ॥ <br>
ऐसें असतां न करी विचार ॥ तोचि नर शतमूर्ख ॥ १३० ॥ <br>
उलूक म्हणे दुर्योधन ॥ बोलिला जें तीक्ष्णवचन ॥ <br>
तें मी बोलतों तुम्हांलागून ॥ क्रोध उत्पन्न होईल कीं ॥ १३१ ॥ <br>
मज अभय द्याल पूर्ण ॥ तरी मी तेंच वचन बोलेन ॥ <br>
मग बोलती भीमार्जुन ॥ अवश्य बोल अभय असे ॥ १३२ ॥ <br>
मग बोलिला तों वचन ॥ दुर्योधनें सागितले तुम्हांलागून ॥ <br>
तुम्ही मागील प्रतिज्ञा संपूर्ण ॥ खर्‍या करून दाखवा आतां ॥ १३३ ॥ <br>
धर्मा तूं अधर्म आचरसी ॥ लोकांसी धर्मनीति सांगसी ॥ <br>
गंगातीरीं मार्जार तापसी ॥ होऊनियां बैसला ॥ १३४ ॥ <br>
भोवते पक्षी मूषक मिळती ॥ साधु म्हणोनियां पाय वंदिती ॥ <br>
मार्जार म्हणे तयांप्रती ॥ मी तप करितां कृश जाहलों ॥ १३५ ॥ <br>
मग ते त्या स्नानासी धरून ॥ नेती पक्षी मूषक मिळोन ॥ <br>
मूषकबाळें येऊन ॥ जवळी खेळो लागलीं ॥ १३६ ॥ <br>
तीं खळेंच उचलूनियां अकस्मात ॥ मार्जार भक्षित न कळत ॥ <br>
शरीर पुष्ट जाहले बहुत ॥ ध्यान करित लटकेंचि ॥ १३७ ॥ <br>
त्यातें दंडिनामा मूषक म्हणे ॥ हा मोठा जाहला काय कारणें ॥ <br>
पहिल्याहून शतगुणें ॥ मुत्रपुरीष त्यागितो ॥ १३८ ॥ <br>
आमचें संहारिलें येणें कुल ॥ उरले ते उठून पळाले सकल ॥ <br>
तूंही धर्मा तैसाचि खल ॥ स्वगोत्र आपलें भक्षिसी ॥ १३९ ॥ <br>
तरी कपट सोडोनि युद्ध करीं समरीं ॥ तूं मार्जाराऐसें न करीं ॥ <br>
तुझी स्त्री गांजिली सभेभीतरीं ॥ लाज सर्वही धरा ते ॥ १४० ॥ <br>
कृष्णा तूं सभेसी येऊन ॥ गेलासी इंद्रजाळ घालून ॥ <br>
जैसा बहुरूपी औडंबर दाखवून ॥ लटकीच माया दाखवी ॥ १४१ ॥ <br>
तरी त्याची पाठी राखोनी ॥ युद्ध करीं समरांगणीं ॥ <br>
तूं शिष्टाईसी आलासी म्हणोनी ॥ तुज एथोनियां सोडिलें ॥ १४२ ॥ <br>
तुवां कपटें मारिले कंस चाणूर ॥ गोवळ्यांचे उच्छिष्ट खाणार ॥ <br>
तूं कपटी चाहाड चोर जार ॥ समरधीर हो आतां ॥ १४३ ॥ <br>
भीम बोका बहु खाणार ॥ तुम्ही विराटाचे सेवक समग्र ॥ <br>
बल्लव तूं कणिक कुटणार ॥ वचन साच करून दावीं ॥ १४४ ॥ <br>
दुःशासनाचें रक्तपान ॥ माझे मांडीवरी गदा घालीन ॥ <br>
तें खरें दाखवीं करून ॥ आतांचि सत्वर पाहूं दे ॥ १४५ ॥ <br>
अर्जुना तूं बूहन्नटा साचार ॥ अंतःपुरामाजी राहणार ॥ <br>
कर्णाहाती तुझें शिर ॥ छेदवीन क्षणार्धे ॥ १४६ ॥ <br>
अश्वरक्षक गोरक्षक जाण ॥ नकुळ सहदेव दोघेजण ॥ <br>
युद्ध करा धरा अवसान ॥ कीं उठोनियां पळा वेगें ॥ १४७ ॥ <br>
तुम्हांस षंढतीळ नाम सत्य ॥ ठेविलें आम्हीं यथार्थ ॥ <br>
तुमचे ठायीं असता पुरुषार्थ ॥ तरी आजवरी उगे न राहतां ॥ १४८ ॥ <br>
अजून तरी धरा धीर ॥ पळू नका म्हणवितां शूर ॥ <br>
स्त्री गांजिली तें तुम्ही समग्र ॥ उगेच कैसे पहात होतो ॥ १४९ ॥ <br>
तुम्ही विराटाचे सेवक ॥ अधीर बळहीन नपुंसक ॥ <br>
कृष्णासारिखे आले लक्ष एक ॥ तरी मी एथें भीत नाहीं ॥ १५० ॥ <br>
भीमार्जुन आले कोटीवरी ॥ तरी मी कदा भीत नाहीं समरीं ॥ <br>
तुमची फजीती केली नानापरी ॥ सभेभीतरीं आठवा ते ॥ १५१ ॥ <br>
तुमची वस्त्रें हिरूनियां घेतलीं ॥ सभेत वल्कलें नेसविलीं ॥ <br>
आणीक असते तरी तेच वेळीं ॥ प्राण देते आपुले ॥ १५२ ॥ <br>
अरे अर्जुना तुझा सारथी कृष्ण ॥ अक्षय्य भाते गांडीव बाणासन ॥ <br>
मी तिकडे न पाहें सुयोधन ॥ करीन चूर्ण समरांगणीं ॥ १५३ ॥ <br>
तुम्ही रानोरान हिंडतां पांडव ॥ बळेंचि मी भोगितों वैभव ॥ <br>
तुम्हांसी मारूनियां सर्व ॥ राज्य भोगीन पृथ्वीचे ॥ १५४ ॥ <br>
सभेसी गांजिली वनिता ॥ तेव्हां पुरुषार्थ कोठें गेला होता ॥ <br>
आतां आणिला असेल तत्त्वतां ॥ तरी युद्ध करा आतांचि ॥ १५५ ॥ <br>
धर्मा तूं कंकब्राह्मण ॥ युद्धीं न तगसी कदा जाण ॥ <br>
तुझें कपाळ अक्ष हाणोन ॥ विराटराये फोडिलें ॥ १५६ ॥ <br>
भीमा तूं कणिक कुटणारा ॥ युद्धीं कैसा धरिसी धीर ॥ <br>
पार्था तूं कन्या नाचविणार ॥ तुज हें युद्ध कायसें ॥ १५७ ॥ <br>
उलूकाचीं वचनें ऐकून ॥ पांचही भुजंग क्षोभले दारुण ॥ <br>
कीं पंचमातंगांच्या येऊन ॥ शुंडा बळें पिळियेल्या ॥ १५८ ॥ <br>
कीं पंचव्याघ्र निद्रित ॥ त्यांच्या नासिकीं दिधला मुष्टिघात ॥ <br>
कीं पांचही तपस्वी अद्‌भुत ॥ छळोनियां क्षोभविले ॥ १५९ ॥ <br>
भीमे कडकडां खाऊनि दांत ॥ हात चोळूनि गदा उचलित ॥ <br>
क्रोधें थरथरां कांपत ॥ नेत्र आरक्त जाहले ॥ १६० ॥ <br>
होमसमयीं याज्ञिक ॥ चेतवित जैसा कुंडाग्नि देख ॥ <br>
गांडीव गवसणी पार्थ सुरेख ॥ काढूनियां चढवी तेव्हां ॥ १६१ ॥ <br>
श्रीकृष्ण म्हणे उलूका ॥ सांगें त्या दुर्योधना मशका ॥ <br>
प्रतिज्ञा खर्‍या कीं लटक्या ॥ पाहें कीटका यावरी ॥ १६२ ॥ <br>
तूं अविवेकी परम खळ ॥ कपटी महादुष्ट चांडाळ ॥ <br>
पांडव आहेत तुझे काळ ॥ जाण केवळ प्रलयाग्नी ॥ १६३ ॥ <br>
तूं शब्दशस्त्रें बोलसी व्यंग ॥ आम्ही लोहशस्त्रें छेदू तुझें अंग ॥ <br>
आपुले कर्माचा भोग ॥ यावरी आतां भोगिसी ॥ १६४ ॥ <br>
पांडवी प्रतिज्ञा केली स्पष्ट ॥ ते हरिहरांसी अलोट ॥ <br>
तुज साह्य आल्या काळ धीट ॥ तरी आतां न वांचसी ॥ १६५ ॥ <br>
त्या दुःशासनासी भीमसेन ॥ रगडील जैसा मत्कुण ॥ <br>
कीं मृद्‌घट शतचूर्ण ॥ पाषाणप्रहारें होय जैसा ॥ १६६ ॥ <br>
कां माजला जो प्रचंड कुंजर ॥ तों अवलीळें धरून आपटी मार्जार ॥ <br>
तैसा गदाघायें वृकोदरा ॥ चूर्ण करील दुर्योधना ॥ १६७ ॥ <br>
रणमंडळ घाणा सबळ ॥ कौरव हे तीळ सकळ ॥ <br>
भीमगदा लाट उचंबळ ॥ रक्ततैल काढील पैं ॥ १६८ ॥ <br>
भीम म्हणे सांगें जाऊन ॥ अंधपुत्रा जवळी आलें तुझें मरण ॥ <br>
स्वर्ग मृत्यू पाताळभवन ॥ लपतो तुज सोडीना ॥ १६९ ॥ <br>
पार्थ म्हणे त्या कौलिकपुत्रा ॥ सांग जाऊनियां अपवित्रा ॥ <br>
ऊर्ध्वपंथें तुझिया शिरा ॥ उडवीन आतां निर्धारे ॥ १७० ॥ <br>
सहदेव बोले ते क्षणीं ॥ जाऊनि सांगें कपटिया शकुनी ॥ <br>
तुझ्या प्राणासी ग्राहक रणीं ॥ मीच आहें सुटेना ॥ १७१ ॥ <br>
मग बोले वीर नकुळ ॥ उलूका तूं दिवाभीत केवळ ॥ <br>
तुज मी आतां आवतिला काळ- ॥ सदना निर्धारे धाडीन ॥ १७२ ॥ <br>
घुंघुरडीं कोपलीं बहुत ॥ गिळू म्हणती अवघा पर्वत ॥ <br>
तैसे दुरात्मे तुम्ही समस्त ॥ बोलतां शक्तीआगळे ॥ १७३ ॥ <br>
तृणाचे पुतळे सकळ ॥ विझवावया चालिले वडवानळ ॥ <br>
कीं सागर मंथूनि अवघा वेळ ॥ स्वर्ग हातीं घेऊं म्हणती ॥ १७४ ॥ <br>
नवनीताचें ओढण ॥ लाक्षाकवचें अंगीं लेऊन ॥ <br>
सणकाडियांचा स्यंदन ॥ सारथी पुढें कर्पूराचा ॥ १७५ ॥ <br>
तूलराशीचे करून सांग ॥ तेचि जुंपिले तुरंग ॥ <br>
परी इतुकेही भस्म होतील सवेग ॥ द्विमूर्धान  स्पर्शतां ॥ १७६ ॥ <br>
श्रीकृष्णनिंदा करितो दुर्योधन ॥ तरी मुखाचीं शतखंडें करीन ॥ <br>
बस्त माजला अंधनंदन ॥ पंचाननाशीं झगडों पाहत ॥ १७७ ॥ <br>
अर्जुन म्हणे रे षंढा ॥ तुजसी काय बोलों निवाडा ॥ <br>
उद्या गांडीवहातीं सुघडा ॥ शब्द बाणें बोलवीन ॥ १७८ ॥ <br>
दुर्योधन बोलिला तीक्ष्ण ॥ उद्यां समरीं उत्तर देतील बाण ॥ <br>
श्रीरंग म्हणे सांगें जाऊन ॥ उदयीक भोगीं फळ याचें ॥ १७९ ॥ <br>
मी शस्त्र न धरितां साचार ॥ करीन तुमचा संहार ॥ <br>
मग उलूक तेथून सत्वर ॥ आज्ञा घेऊन निघाला ॥ १८० ॥ <br>
इकडे जाहलें तें वर्तमान ॥ सांगितलें सुयोधनास संपूर्ण ॥ <br>
शकुनि दुःशासन कर्ण ॥ संतप्त जाहले ऐकतां ॥ १८१ ॥ <br>
सिद्ध करविलें दळ संपूर्ण ॥ स्वामिकार्तिकेयाचें आराधन ॥ <br>
यथासांग करूनियां गंगानंदन ॥ मग शस्त्रें कवचें घेतसे ॥ १८२ ॥ <br>
भीष्म म्हणे दुर्योधनाप्रती ॥ निवडीं अवघे महारथी ॥ <br>
अकरा अक्षौहिणी निश्चितीं ॥ दळ तेव्हां उभे केलें ॥ १८३ ॥ <br>
सेनापती सर्व पाहोन ॥ म्हणे अर्धरथी हा वीर कर्ण ॥ <br>
तें ऐकतां सूर्यनंदन ॥ क्रोधें बोले भीष्मासी ॥ १८४ ॥ <br>
तूं पांडवांचा पाठिराखा होसी ॥ आमुचा तेजोभंग करिसी ॥ <br>
तूं जो जीवंत आहेसी ॥ तों मी युद्ध न करीं कदा ॥ १८५ ॥ <br>
मग भीष्मकर्णांचें समाधान ॥ दुर्योधन करी तेव्हां आपण ॥ <br>
दोघेही मजवरी कृपा करून ॥ युद्धसमय रक्षावा ॥ १८६ ॥ <br>
मग बोले गंगाकुमार ॥ आतां येथून कुळाचा संहार ॥ <br>
रण माजेल अनिवार ॥ दुर्योधना जाण पां ॥ १८७ ॥ <br>
अजून तरी करीं मैत्री ॥ संहारूं नको राजे क्षत्री ॥ <br>
पार्थासी पुरे ऐसा धरित्रीं ॥ वीर नाहीं जन्मला ॥ १८८ ॥ <br>
मी अथवा एक द्रोण ॥ त्याशीं माजवू समरांगण ॥ <br>
परी मी सर्वाशी युद्ध करीन ॥ शिखंडी वेगळा करूनियां ॥ १८९ ॥ <br>
मी आजवरी ब्रह्मचारी ॥ हा पूर्वी स्त्रीच होता निर्धारीं ॥ <br>
द्वेषेंकरूनियां द्रुपदउदरीं ॥ कामिनी होऊनि जन्मला ॥ १९० ॥ <br>
मग शिववरदानेंकरून ॥ पुढें पावला पुरुषपण ॥ <br>
हे कथा आहे संपूर्ण ॥ आदिपर्वीं कथियेली ॥ १९१ ॥ <br>
म्हणोनि हा स्त्रीरूप जाण ॥ यावरी मी न टाकी बाण ॥ <br>
पांच पांडवाशी समरी मरण ॥ कोणाचेही करे नाही ॥ १९२ ॥ <br>
स्त्री नाम स्त्रीत्वपूर्वक ॥ स्त्रीरूप वेषधारक ॥ <br>
तों हा शिखंडी देख ॥ याकडे कदा मी न पाहीं ॥ १९३ ॥ <br>
भीष्म करीतसे प्रतिज्ञा ॥ एक मासांत आटीन सेना ॥ <br>
दहासहस्र गणना ॥ नित्य रथी मारीन ॥ १९४ ॥ <br>
ऐसेंचि बोले गुरुद्रोण ॥ मासांत हे चमू आटीन ॥ <br>
मग बोले वीर कर्ण ॥ मी आटीन दिवस पांचां ॥ १९५ ॥ <br>
कर्णाचे बोल ऐकून ॥ हांसती देवव्रत द्रोण ॥ <br>
जों दृष्टीं न देखे अर्जुन ॥ तोंवरीच जाण गोष्टी या ॥ १९६ ॥ <br>
इकडे धर्म म्हणे अर्जुना ॥ किती दिवसां हे शत्रुसेना ॥ <br>
आटिसील सांगें सुजाणा ॥ आवडसी मज प्राणाहून ॥ १९७ ॥ <br>
ऐसे ऐकतांचि वचन ॥ पार्थें केलें हास्यवदन ॥ <br>
श्रीरंगाकडे पाहोन ॥ बोलता जाहला कौतुकें ॥ १९८ ॥ <br>
तूं वैकुंठींचा सुकुमार ॥ पाठीशीं असतां क्षीराब्धिजावर ॥ <br>
क्षणमात्रें शत्रुसंहारा ॥ करीन सत्य सर्वज्ञा ॥ १९९ ॥ <br>
ऐसा रात्रीं जाहला विचार ॥ तों उदय पावलें मित्रचक्र ॥ <br>
स्नानें करूनियां सकळ वीर ॥ दानें अपार देती तेव्हां ॥ २०० ॥ <br>
होम जप कवचें पढोन ॥ आराध्यदैवत करूनियां प्रसन्न ॥ <br>
सिद्ध जाहले चतुरंग सैन्य ॥ वाद्यें वाजों लागलीं ॥ २०१ ॥ <br>
पंच योजनें निर्मळ ॥ पांडवपृतनेचा पडिला तळ ॥ <br>
आठ योजनें सबळ ॥ कौरवसेना उतरली ॥ २०२ ॥ <br>
दोहीं दळीं अठराही याती ॥ आपलाले उद्यमें राबती ॥ <br>
पांडवदळीं ध्वज उभे तळपती ॥ वीस सहस्त्र विजुप्राय ॥ २०३ ॥ <br>
तीस सहस्त्र कौरवदळीं ॥ ध्वज तळपती नभोमंडळीं ॥ <br>
सर्वांत श्रेष्ठ देखिजे सकळीं ॥ कपिध्वज आगळा ॥ २०४ ॥ <br>
दशयोजनेंपर्यंत ॥ हरिध्वज सर्वांसी दिसत ॥ <br>
भुभुःकारें ब्रह्मांड गाजवित ॥ सीतासंतापहरण पैं ॥ २०५ ॥ <br>
चतुरंगदळाची हाक थोर ॥ वाजत वाद्यांचें घनचक्र ॥ <br>
उद्योगपर्व समग्र ॥ येथूनि संपलें राजेंद्रा  ॥ २०६ ॥ <br>
उद्योगपर्व रसिक सार ॥ भारतामाजी सुरस फार ॥ <br>
बहुत नीति बहुत विचार ॥ ज्ञान अगाध निरूपिलें ॥ २०७ ॥ <br>
उद्योगपर्व करितां श्रवण ॥ सर्व उद्योग होतील संपूर्ण ॥ <br>
स्वस्थ होय सदा मन ॥ सकल विघ्नें निरसूनियां ॥ २०८ ॥ <br>
उद्योगपर्व करितां श्रवण ॥ केले तेणें सहस्त्र यज्ञ ॥ <br>
शत्रुपराजय संपूर्ण ॥ कीर्तिवर्धन सर्वदा ॥ २०९ ॥ <br>
संतति संपत्ति आयुष्यवर्धन ॥ भक्ति मुक्ति सदा समाधान ॥ <br>
उद्योगपर्व करितां श्रवण ॥ इतुकें कल प्राप्त होय ॥ २१० ॥ <br>
जाऊनियां सकळ रोग ॥ प्राणी होताती अरोग ॥ <br>
ऐसें हें पर्व उद्योग ॥ संपूर्ण येथें जाहलें ॥ २११ ॥ <br>
पुढें भीष्मपर्व सुरस फार ॥ वीरश्री माजेल अपार ॥ <br>
जेथें भीमार्जुनादि महावीर ॥ कडोविकडी भीडती ॥ २१२ ॥ <br>
प्रज्ञाचक्षु अंबिकानंदन ॥ त्यासी संजय सांगे सत्‍कारून ॥ <br>
पुढें भीष्मपर्व करीं श्रवण ॥ एकचित्तें राजेंद्रा ॥ २१३ ॥ <br>
जनमेजयासी आनंदभरित ॥ वैशंपायन सप्रेमें सांगत ॥ <br>
पंचम पर्व संपलें येथ ॥ सत्यवतीसुतप्रसादें ॥ २१४ ॥ <br>
शौनकादिकांसी सांगे सूत ॥ सहावे भीष्मपर्व अद्‌भुत ॥ <br>
श्रीधर विनवी जोडोनियां हस्त ॥ संतविरक्तपंडितां ॥ २१५ ॥ <br>
आदिपुरुषा दिगंबरा ॥ भीमातीरविहारा उदारा ॥ <br>
ब्रह्मानंदा श्रीधरवरा ॥ अभंग कदा विटेना जो ॥ २१६ ॥ <br>
स्वस्ति श्रीपांडवप्रताप ग्रंथ ॥ उद्योगपर्व व्यासभारत ॥ <br>
त्यांतील सारांश यथार्थ ॥ चाळिसाव्यात कथियेला ॥ २१७ ॥ <br>
इति श्रीधरकृतपांडवप्रतापे उद्योगपर्वणि चत्वारिंशत्तमोऽध्यायः ॥ ४० ॥       <br>
अध्याय चाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
