<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap47.htm">मागचा अध्याय</a>
</div>
<div class="nex">
<a href="pratap49.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय अठ्‌ठेचाळीसावा </p><br>
<p class="hdr3">भीमाने दुःशासनाला ठार मारले   </p><br>

<p class="ovi">
श्रीगणेशाय नम: ॥ <br>
कर्णपर्व ऐकतां कर्णी ॥ कर्ण तृप्त होती तेच क्षणीं ॥ <br>
ज्याची कीर्ति वर्णिती व्याकरणी ॥ व्यास वैशंपायनादिक ॥ १ ॥ <br>
सावधान उर्वीपती ॥ तुझिया पूर्वजांची अगाध कीर्ती ॥ <br>
कर्ण आणि सुभद्रापती ॥ रणांगणीं उभे तेव्हां ॥ २ ॥ <br>
तों समसप्तकीं मिळोन ॥ पाचारिला वीर अर्जुन ॥ <br>
कृष्णवर्त्मा जाळी कानन ॥ संहारीत उठे तैसा ॥ ३ ॥ <br>
जैसा सघन वर्षे घन ॥ तैसे पार्थ सोडी मार्गण ॥ <br>
अपार शिरें छेदून ॥ राशी पाडिल्या समरांगणीं ॥ ४ ॥ <br>
समसप्तक टाकिती शर ॥ अपारछेदी पार्थ वीर ॥ <br>
इकडे धर्मावरी सूर्यपुत्र ॥ बाण वर्षत धांवला ॥ ५ ॥ <br>
अचूक धर्माचें संधान ॥ विजेऐसे सोडी बाण ॥ <br>
परी सकल वीरांचीं कवचें पूर्ण ॥ छेदी कर्ण समरांगणीं ॥ ६ ॥ <br>
रणतूर्ये वाजती अपार ॥ प्रलयहांक देती असुर ॥ <br>
जैसा मध्याह्नींचा भास्कर ॥ कर्ण वीर दिसे तैसा ॥ ७ ॥ <br>
न्याहाळिता कर्णाचे वदन ॥ पाहूं न शकती भयेकरून ॥ <br>
धृष्टद्युम्नाचें सैन्य ॥ अपार कर्णे पाडिलें ॥ ८ ॥ <br>
देशोदेशींचे राजे जाणा ॥ शरीं खिळिल्या त्यांच्या पृतना ॥ <br>
तों सुषेण वृषसेन त्या क्षणां ॥ पुत्र कर्णाचे धांवले ॥ ९ ॥ <br>
पितया देखतां दोघां जणी ॥ ख्याति केली रणांगणीं ॥ <br>
संहारिती बहुत वाहिनी ॥ तटस्थ नयनीं वीर पाहती ॥ १० ॥ <br>
तों कर्णाचा तृतीय पुत्र ॥ ज्याचें नाम भानुदेव पवित्र ॥ <br>
तेणें सप्त बाणीं वृकोदर ॥ भेदिला तेव्हां समरांगणीं ॥ ११ ॥ <br>
भीमे टाकूनि निर्वाणशर ॥ उडविलें भानुदेवाचें शिर ॥ <br>
मग वृकोदरें अपार ॥ कौरवसेना पाडिली ॥ १२ ॥ <br>
कृतवर्मा आणि शारद्वत ॥ दोघे धांवले रणपंडित ॥ <br>
नकुलसहदेवांवरी बाण वर्षत ॥ सुषेण रागें ऊठला ॥ १३ ॥ <br>
बाण सोडून बहुत ॥ तेणें खिळिले माद्रीसुत ॥ <br>
तों सात्यकीनें छेदून रथ ॥ केला विरथ सुषेण तों ॥ १४ ॥ <br>
शरीं मूर्च्छित पाडिला धरणीं ॥ मग दुःशासनें नेला रथीं घालूनी ॥ <br>
इकडे द्रौपदीच्या पंचनंदनीं ॥ ख्याति केली कर्णापुढें ॥ १५ ॥ <br>
टाकून बाण पांचशत ॥ समरीं भेदिला सूर्यसुत ॥ <br>
शत बाणीं धर्म नृपनाथ ॥ भेदिता जाहला कर्णातें ॥ १६ ॥ <br>
त्र्यहात्तर बाण टाकून ॥ भेदिता जाहला धृष्टद्युम्न ॥ <br>
ऐशीं बाणीं दारुण ॥ सात्यकी वीर भेदिला ॥ १७ ॥ <br>
शत शत बाणीं तितुके वीर ॥ कर्णे केले समरीं जर्जर ॥ <br>
हस्तलाघव केलें थोर ॥ सूर्यपुत्रें तेधवां ॥ १८ ॥ <br>
कर्णाचा थोर प्रताप ॥ घातला बाणांचा मंडप ॥ <br>
तीनशें रथी करूनि प्रताप ॥ तरणिसुतें संहारिले ॥ १९ ॥ <br>
धर्मराज जर्जर ते क्षणीं ॥ कर्णें केला समरांगणीं ॥ <br>
तेव्हां सर्व वीर मिळोनी ॥ रक्षिते जाहले धर्मास ॥ २० ॥ <br>
कर्णाचें हस्तलावव थोर ॥ कोणासहालवूं नेदी कर ॥ <br>
शस्त्रांसहित सत्वर ॥ भुजा उडवी तेधवां ॥ २१ ॥ <br>
दहा बाण टाकून ॥ धर्में भेदिला हृदयीं कर्ण ॥ <br>
मग बोले तयासी वचन ॥ ऐक दुर्जना राधेया ॥ २२ ॥ <br>
पार्थाशी झुंजेन समरीं ॥ ऐसी हांव धरितोसी अंतरीं ॥ <br>
कनक कांसें समसरी ॥ कैसें पावेल सांग पां ॥ २३ ॥ <br>
रात्रि आणि दिवस ॥ वैनतेय आणि वायस ॥ <br>
शृगाल आणि सिंहास ॥ सरी कैसी होईल पैं ॥ २४ ॥ <br>
सुधनिक आणि दरिद्र ॥ रावण आणि रामचंद्र ॥ <br>
तैसा कर्ण आणि सुभद्रावर ॥ समान कैसे होतील पैं ॥ २५ ॥ <br>
आनकदुंदुभिहृदयरत्‍न ॥ पद्मजजनक पद्माक्षीजीवन ॥ <br>
तों सारथी ज्याचा जगन्मोहन ॥ त्याशीं स्पर्धा करिसी तूं ॥ २६ ॥ <br>
ऐशा रीतीं धर्म बोलोन ॥ काळदंडाऐसे सोडी बाण ॥ <br>
जर्जर केला मित्रनंदन ॥ चाप बाण गळाले ॥ २७ ॥ <br>
विकल पडिला वीर कर्ण ॥ धर्म उगाच न सोडी बाण ॥ <br>
कौरवदळ संपूर्ण ॥ हडबडिलें ते काळीं ॥ २८ ॥ <br>
पांडवदळीं आनंद परम ॥ वर्णिती धर्माचा पराक्रम ॥ <br>
तंव तों कर्ण वीरोत्तम ॥ सावध जाहला तेधवां ॥ २९ ॥ <br>
प्रलयीं खवळे कृतांत ॥ तैसा राधेय बाण वर्षत ॥ <br>
एकषष्टि बाणीं कुंतीसुत ॥ समरीं ताडिला पराक्रमें ॥ ३० ॥ <br>
सवेंच सोडून तीक्ष्ण बाण ॥ छेदिलें धर्माचें सायकासन ॥ <br>
युधिष्ठिरें शक्ति तीक्ष्ण ॥ सोडिली तेव्हां कर्णावरी ॥ ३१ ॥ <br>
गभस्तिसुतें सप्त बाणीं ॥ शक्ति छेदून पाडिली धरणीं ॥ <br>
चार तोमर ते क्षणीं ॥ धर्मे टाकिले कर्णावरी ॥ ३२ ॥ <br>
हृदयीं एकदुजा शिरीं ॥ दोन बैसले दोहों भुजांवरी ॥ <br>
सवेंच तों वीर भास्करी ॥ उसणें घेता जाहला ॥ ३३ ॥ <br>
दिव्य शर सोडून ते काळीं ॥ धर्माचा मुकुट पाडिला तळीं ॥ <br>
तेव्हां एकचि हांक गाजली ॥ धर्म मारिला म्हणूनियां ॥ ३४ ॥ <br>
छेदिला ध्वज मारिला सुत ॥ तिलप्राय केला धर्मरथ ॥ <br>
धर्म आणिके रथीं बैसत ॥ परतोन जात तेधवां ॥ ३५ ॥ <br>
धर्में पाठीं दिली जाणोन ॥ वायुवेगें धांवला कर्ण ॥ <br>
धर्मासी आडवा येऊन ॥ रथाशीं रथ झगटविला ॥ ३६ ॥ <br>
आपलिया रथावरून ॥ धर्मरथीं चढला कर्ण ॥ <br>
दोन्हीं भुजा आकर्षून ॥ धर्माच्या तेव्हां धरियेल्या ॥ ३७ ॥ <br>
तों धांवला शल्य वीर ॥ म्हणे कर्णा ऐक विचार ॥ <br>
छत्रपति जो नृपवर ॥ त्यास सर्वथा धरू नये ॥ ३८ ॥ <br>
तों आठवलें कुंतीचें वचन ॥ एक वेगळा करून अर्जुन ॥ <br>
चौघांचे रक्षावे प्राण ॥ समरांगणीं सांपडल्या ॥ ३९ ॥ <br>
कर्ण म्हणे धर्मालागून ॥ तुवां करावे महायज्ञ ॥ <br>
किंवा करावें वेदाध्ययन ॥ अनुष्ठान अति नेमे ॥ ४० ॥ <br>
आपला प्रताप पुरुषार्थ ॥ कोणाशीं करूं नको व्यर्थ ॥ <br>
तुज मीं सोडिलें आजि जीवंत ॥ जाई शिबिरा त्वरेनें ॥ ४१ ॥ <br>
त्रुटि न वाजे इतक्यांत ॥ कर्ण प्रवेशला निजदळांत ॥ <br>
धर्मराज परम लज्जित ॥ आज्ञापित निजवीरां ॥ ४२ ॥ <br>
म्हणे सर्वही वीर मिळोन ॥ रणीं आजि मारा कर्ण ॥ <br>
तों द्रौपदीचे पंचनंदन ॥ वर्षत बाण ऊठले ॥ ४३ ॥ <br>
दळासहित द्रौपदीचा बंधूं ॥ धांवला वेगें प्रतापसिंधू ॥ <br>
कर्णाचा इच्छून वधू ॥ विराटदळें धांवती ॥ ४४ ॥ <br>
दोन्हीं दळे मिसळली रणीं ॥ वीरां होत झोडधरणी ॥ <br>
कंदुकाऐशीं गगनीं ॥ शिरें तेधवां उसळती ॥ ४५ ॥ <br>
आकांत मांडला दोन्हीं दळी ॥ कोल्हाळ न समाये गगनमंडळीं ॥ <br>
उर्वीतळ डळमळी ॥ ग्रीवा डोलवी भोगींद्र ॥ ४६ ॥ <br>
प्रतिशब्द उठे निराळी ॥ ऐशी भीमे हांक गाजविली ॥ <br>
विद्युल्लतेऐसा ते वेळीं ॥ कौरवदळीं प्रवेशला ॥ ४७ ॥ <br>
कुंजर ताडी कुंजरें ॥ रहंवर ताडी गदाप्रहारें॥ <br>
तुरंग पळतां धांवोन स्वरें ॥ चरणीं धरून आपटित ॥ ४८ ॥ <br>
तों शल्यास म्हणे कर्ण ॥ भीमाकडे चालवीं स्यंदन ॥ <br>
इकडे स्ववीरांस भीमसेन ॥ म्हणे रक्षा धर्म आतां ॥ ४९ ॥ <br>
धर्मराजाऐसें निधान ॥ नेत होता धरून कर्ण ॥ <br>
आतां तरी जपून ॥ धर्मराज रक्षावा ॥ ५० ॥ <br>
शल्य म्हणे कर्णालागून ॥ आजि काळरूप दिसे भीमसेन ॥ <br>
किंवा पेटला प्रलयकृशान ॥ वीरकानन जाळील तों ॥ ५१ ॥ <br>
अनिवार भीमाचा मार ॥ येणें कीचक मारिले समग्र ॥ <br>
तैसे हिडिंब बक किर्मीर ॥ आपटूनियां मारिले ॥ ५२ ॥ <br>
कर्णे सोडून शत बाण ॥ वक्ष:स्थलीं ताडिला भीमसेन ॥ <br>
येरें शतबाणी नंदन ॥ तरणीचा तेव्हां ताडिला॥ ५३ ॥ <br>
सवेंच सोडून एक बाण ॥ तोडिलें हातींचें सायकासन ॥ <br>
मूर्च्छना येऊन कर्ण ॥ ध्वजस्तंभीं टेकला ॥ ५४ ॥ <br>
पांडवदळी जयजयकार ॥ कौरवदळ उठावलें समग्र ॥ <br>
त्यांत युयुत्सु धार्तराष्ट्र ॥ भीमे रणीं संहारिला ॥ ५५ ॥ <br>
सवेच पराक्रमें वृकोदरें ॥ छेदिलीं पांच कौरवांचीं शिरें ॥ <br>
हें देखोनियां अर्कपुत्रें ॥ केलें धांवणें तेधवां ॥ ५६ ॥ <br>
कर्णानें एकशत बाणीं ॥ भीम भेदिला समरांगणीं ॥ <br>
शतचूर्ण स्यंदन करूनी ॥ क्षणमात्रें टाकिला ॥ ५७ ॥ <br>
गदाघायें वृकोदर ॥ कर्णाचा रथ करी चुर ॥ <br>
सातशतें कुंजर ॥ संहारिले कौरवांचे ॥ ५८ ॥ <br>
पांचशतें महारथीं ॥ भीमे मारिले रणपंथीं ॥ <br>
समरीं वीर न ठरती ॥ भार पळती कौरवांचे ॥ ५९ ॥ <br>
दहासहस्र महावीर॥ अश्वांसहित केला संहार॥ <br>
पायदळ शतसहस्र ॥ संहारिलें तेधवां ॥ ६० ॥ <br>
सहासहस्र सेना तत्त्वतां ॥ शकुनीची पाठविली मृत्युपंथा ॥ <br>
यमदंष्ट्रवर्धिनी पाहतां ॥ रक्तनिम्न्गा चालिली ॥ ६१ ॥ <br>
समसप्तकांशीं फाल्गुन ॥ तिकडे युद्ध करी निर्वाण ॥ <br>
तंव ते दांडगे अवघे जण ॥ रथ वेढिती पार्थाचा ॥ ६२ ॥ <br>
नानाशस्त्रांचे मार ॥ करिती तेव्हां अनिवार॥ <br>
मग हनुमंतें पुच्छ थोर॥ पसरोनियां बांधिले ॥ ६३ ॥ <br>
समसप्तकांचे भार ते क्षणीं ॥ बांधोनि कपि फिरवी गगनीं ॥ <br>
मग आपटिले धरणीं ॥ मृद्‌घटवत चूर्ण होती ॥ ६४ ॥ <br>
एकाचे मोडिले चरण ॥ एकाचे तोडिले नासिककर्ण ॥ <br>
एकाच्या ग्रीवा पिळून ॥ गगनपंथें भिरकावी ॥ ६५ ॥ <br>
अनिवार देखोन पुच्छमार ॥ दशदिशां पळती ते वीर॥ <br>
तों पुढें पुच्छ शेषाकार ॥ आडवे येत तिकडूनी ॥ ६६ ॥ <br>
एक उडती गगनीं ॥ तों पुच्छ येई वळते वरूनी ॥ <br>
लपतां गिरिकंदरीं जाऊनी ॥ पुच्छ येऊनि मारित ॥ ६७ ॥ <br>
तों पार्थें घातलें सर्पास्त्र ॥ नागपाशें बांधिले समग्र ॥ <br>
रथ टाकूनिया पळतीवीर ॥ हाहाकार जाहला ॥ ६८ ॥ <br>
तो तिकडून सुशर्मा महावीर॥ तेणे सोडीले सुपर्णास्त्र ॥ <br>
सर्प पळाले समग्र ॥ देखोन नरवीर कोपला ॥ ६९ ॥ <br>
जैसा प्रदीप्त ज्वालामाली ॥ तैसा किरीटी दिसे ते काळीं ॥ <br>
दहा सहस्र वीर बळी ॥ शिरें छेदून पाडिले ॥ ७० ॥ <br>
चवदा सहस्र रथी ॥ रणीं पाडी सुभद्रापती ॥ <br>
तीन सहस्र हस्ती ॥ विदारून पाडिले ॥ ७१ ॥ <br>
इकडे द्रुपदपुत्र सुकेत ॥ कृपाचार्याशीं युद्ध करित ॥ <br>
तंव तों महावीर शारद्वत ॥ असंख्यात शर सोडी ॥ ७२ ॥ <br>
अर्धचंद्रमुख सोडून शर ॥ छेदिलें सुकेताचें शिर ॥ <br>
परमप्रतापी गौतमपुत्र ॥ रणपंडित निपुण तों ॥ ७३ ॥ <br>
इकडे दुर्योधन धृष्टद्युम्न ॥ युद्ध करिती निकरेंकरून ॥ <br>
परस्परें भेदून बाण ॥ मयूराऐसे दिसती पैं ॥ ७४ ॥ <br>
दुर्योधनाचा स्यंदन ॥ धृष्टद्युम्ने केला चूर्ण ॥ <br>
चरणींच पळे दुर्योधन ॥ पांडवदळ हांसतसे ॥ ७५ ॥ <br>
तों दुर्योधनबंधु दंडधार ॥ तेणें आपुलिया रथीं सत्वर ॥ <br>
बैसबून दुर्योधन उपवर ॥ नेला अन्यत्र तेधवां ॥ ७६ ॥ <br>
उणें देखोनि सूर्यसुत ॥ कोपला जैसा प्रलयकृतांत ॥ <br>
बाणधारीं अमित ॥ पांडवसेना संहारिली ॥ ७७ ॥ <br>
विद्युल्लता पडे धरणीवरी ॥ तैसे बाण खोचती शरीरीं ॥ <br>
पांडवदळ ते अवसरीं ॥ पळों लागलें दश दिशां ॥ ७८ ॥ <br>
धर्म आला कर्णासमोर ॥ सोडीत सहस्रांचे सहस्र शर ॥ <br>
परी तोही कर्णें जर्जर ॥ करूनियां पराभविला ॥ ७९ ॥ <br>
सेना सोडून ते क्षणीं ॥ कोस एक टाकून मेदिनी ॥ <br>
कर्णभये जाऊनी ॥ धर्मराज स्थिरावला ॥ ८० ॥ <br>
कर्ण नव्हे हा प्रलयाग्न ॥ जाळिलें पांडवदळकानन ॥ <br>
तें दुर्योधनें देखोन ॥ गौरवीत कर्णातें ॥ ८१ ॥ <br>
म्हणे कर्णा वीरा ये समयीं ॥ तुझा मी उतराई होऊं कायी ॥ <br>
पांडव मारिल्या सर्वही ॥ हें राज्य तुझेंचि असे ॥ ८२ ॥ <br>
दुर्योधनाशी शपत ॥ बोलता जाहला आचार्यसुत ॥ <br>
धृष्टद्युम्नें माझा तात ॥ असतां ध्यानस्थ मारिला ॥ ८३ ॥ <br>
हेंचि आतां प्रतिज्ञावचन ॥ धृष्टद्युम्नास मारिल्याविण ॥ <br>
अंगींचें कवच जाण ॥ न काढीं हें यावरी ॥ ८४ ॥ <br>
हें जरी न करवे माझेन ॥ तरी ब्रह्महत्या गोहनन ॥ <br>
मातापितागुरुवध जाण ॥ हें पाप माझे मस्तकीं ॥ ८५ ॥ <br>
पार्थ म्हणे श्रीकरधरा ॥ सतेजरविकरवरांबरा ॥ <br>
तिकडे कर्णे जगदुद्धारा ॥ प्रलय केला वाटतें ॥ ८६ ॥ <br>
अहो ते गरुडजावळीचे तुरंग ॥ श्रीरंगें धांवडिले सवेग ॥ <br>
अंजनीहृदयारविंदभृंग ॥ गगन गाजवी बुभुःकारें ॥ ८७ ॥ <br>
दिव्य रथ कनकमंडित ॥ ध्वज झळके गगनचुंबित ॥ <br>
मनोवेगे आला पार्थ ॥ तों धर्म तेथें दिसेना ॥ ८८ ॥ <br>
समस्तांचे ध्वज रथ सतेज ॥ परी कोठे न दिसे धर्मराज ॥ <br>
बंधूकारणें तों तेजःपुंज ॥ परम घाबरा जाहला ॥ ८९ ॥ <br>
मग शिबिराप्रति धांवोन ॥ येते जाहले कृष्णार्जुन ॥ <br>
तों तेथें धर्मराज देखोन ॥ परम संतोष पावले ॥ ९० ॥ <br>
कर्णे त्रासिला युधिष्ठिर॥ तेणें त्याचें संतप्त शरीर ॥ <br>
उभयकृष्ण देखोन उत्तर॥ बोलता जाहला तेधवां ॥ ९१ ॥ <br>
म्हणे हे पार्था सुगुणा ॥ मम हृदयानंदवर्धना ॥ <br>
मारूनियां दुष्टकर्णा ॥ आलासी काय सांग तूं ॥ ९२ ॥ <br>
हे श्रीरंगा यादवेंद्रा ॥ मम हृदयारविंदभ्रमरा ॥ <br>
रुक्मिणीचित्तपंकजरविकरा ॥ कर्ण मारिला कीं नाहीं ॥ ९३ ॥ <br>
मज तेणें जर्जर केलें रणीं ॥ मुकुट फोडून पाडिला धरणीं ॥ <br>
तों तुम्हीं कर्ण मारिला रणीं ॥ तेणेंकरून मी संतोषें ॥ ९४ ॥ <br>
कर्ण नव्हे तों केवळ कृतांत ॥ पराक्रमें जेविं पुरुहूत ॥ <br>
तेजें प्रत्यक्ष आदित्य ॥ कीं वैवस्वत दूसरा ॥ ९५ ॥ <br>
भार्गव किंवा भूमिजारमण ॥ तैसा रणपंडित परमप्रवीण ॥ <br>
जो आम्हांस मानी तृणासमान ॥ मारिला कैसा सांग तों ॥ ९६ ॥ <br>
तुम्ही षंढतीळ म्हणोन ॥ बोलिला जो आम्हां वचन ॥ <br>
तों तुम्हीं आजि वधिला कर्ण ॥ थोर केला पुरुषार्थ ॥ ९७ ॥ <br>
मग अर्जुन बोले वचन ॥ समसप्तकांस संहारून ॥ <br>
सैन्यांत आलों धांवोन ॥ तों स्यंदन तुझा दिसेना ॥ ९८ ॥ <br>
पहावया तव मुखचंद्र ॥ माझे नेत्र जाहले चकोर ॥ <br>
कर्णे आजि प्रलय थोर ॥ रणांगणीं केला असे ॥ ९९ ॥ <br>
सातशत रथी भले ॥ कर्णे आमुचे रणीं मारिले ॥ <br>
आतां आज्ञा देई ये वेळे ॥ जाऊन मारीन कर्णातें ॥ १०० ॥ <br>
धर्म बोले दुःखेंकरून ॥ अजून वांचला आहे कर्ण ॥ <br>
माझें हृदय जळतसे पूर्ण ॥ वर्षें घन पार्था तूं ॥ १०१ ॥ <br>
मज लागली चिंताव्याधी ॥ तूं देई सत्वर औषधी ॥ <br>
अरे हा कर्ण परम दुर्बुद्धी ॥ द्रौपदीस येणें गांजिलें ॥ १०२ ॥ <br>
द्रौपदीऐसें थोर निधान ॥ गांजिलें येणें सभेत नेऊन ॥ <br>
तुझें प्रतिज्ञावचन ॥ गेलें जळोन मज वाटे ॥ १०३ ॥ <br>
वृथा शिणविली माता पृथा ॥ तुझी विद्या गेली सर्वथा ॥ <br>
तुझें सामर्थ्य पार्था ॥ कोणें नेले हिरूनी ॥ १०४ ॥ <br>
आम्हांस कैंचे राजविलास ॥ आमचे कपाळीं वनवास ॥ <br>
गांडीव देई श्रीकृष्णास ॥ तूं सारथी होई आतां ॥ १०५ ॥ <br>
धिक्‌ तूणीर धिक्‌ गांडीव शर ॥ धिक्‌ ध्वज धिक्‌ रहंवर ॥ <br>
गांडीवनिंदा ऐकतां सुभद्रावर ॥ प्रलयाग्नीऐसा क्षोभला ॥ १०६ ॥ <br>
शस्त्र घेऊनि झडकरी ॥ धर्मावरी धावला ते अवसरीं ॥ <br>
श्रीरंग धावूनिया आवरी ॥ हृदयीं धरी पार्थातें ॥ १०७ ॥ <br>
जो पंडुनृपसमान धर्मराज ॥ जो सोमवंशविजयध्वज ॥ <br>
तों तपस्व्यांमाजी तेजःपुंज ॥ सागर पूर्ण सत्याचा ॥ १०८ ॥ <br>
जो दयाकाशींचा रोहिणीपती ॥ जो सत्यवचनी केवळ गभस्ती ॥ <br>
जो क्षमेचा निश्चिती ॥ कनकाचलचि केवळ ॥ १०९ ॥ <br>
अजातशत्रु समानस्थिती ॥ त्याचा वध इच्छिसी चित्तीं ॥ <br>
ब्रह्मांडभरी अपकीर्ती ॥ तुझी होईल जाण पां ॥ ११० ॥  <br>
मरीचिजलवत्‌ संसार ॥ यांत जे सद्विवेकी नर ॥ <br>
सत्कीर्ति ठेवूनि अपार ॥ पावती परत्र सुकृती ते ॥ १११ ॥ <br>
पार्थ म्हणे गांडीव दे सत्वर ॥ ऐसें केवि बोलिला युधिष्ठिर ॥ <br>
हा शब्द ऐकतांचि शिर ॥ तयाचें म्यां छेदावें ॥ ११२ ॥ <br>
माझा नेम तरी ऐसा ॥ आतां बुद्धि सांग तूं कमलेशा ॥ <br>
ब्रह्मानंदा हृषीकेशा ॥ तुझी आता प्रमाण ॥ ११३ ॥ <br>
यावरी बोले जगन्मोहन ॥ वडिलांस शब्द बोलतां कठिण ॥ <br>
तरी वधाहून श्रेष्ठ पूर्ण ॥ विद्वजन बोलती ॥ ११४ ॥ <br>
ऐसें बोलतो श्रीरंग ॥ पार्थास प्राप्त जाहला अनुराग ॥ <br>
मग श्रीकृष्णें तों कृष्ण सवेग ॥ धर्मरायास भेटविला ॥ ११५ ॥ <br>
अजातशत्रूचे चरण ॥ साष्टांगें नमित अर्जुन ॥ <br>
आपला अपराध आठवून ॥ उकसाबुकसीं स्फुंदतसे ॥ ११६ ॥ <br>
पार्थ तेव्हां बोले सद्‌गद ॥ जळो जळो हा पापी क्रोध ॥ <br>
क्रोध नव्हे हा प्रमाद ॥ केला होता आजि म्यां ॥ ११७ ॥ <br>
क्रोधें उत्यन्न होय आधी ॥ कोठेच प्रकटती महाव्याधी ॥ <br>
परम सज्ञान जो सुबुद्धी ॥ क्रोधें होय तृणवत्‌ ॥ ११८ ॥ <br>
परम सद्विवेकी पंडित ॥ क्रोधें होय पिशाचवत्‌ ॥ <br>
भूतसंचार निश्चित ॥ क्रोधचि ऐसे जाणावें ॥ ११९ ॥ <br>
असो युधिष्ठिरें उचलून ॥ हृदयीं आलिंगिला अर्जुन ॥ <br>
म्हणे विजया विजयी होई पूर्ण ॥ कर्णाप्रति वधूनियां ॥ १२० ॥ <br>
धर्म म्हणे जी वनमाळी ॥ तूं आमची कामधेनु माउली ॥ <br>
आपलें वत्स सांभाळी ॥ वेळोवेळी काय सांगों ॥ १२१ ॥ <br>
मग बोले वैकुंठनाथ ॥ आजि कर्णास वधील पार्थ ॥ <br>
संदेह न धरावा मनांत ॥ पाहें तेथें येऊनियां ॥ १२२ ॥ <br>
पार्थ म्हणे ते अवसरीं ॥ जरी आजि कर्णास न वधीन समरीं ॥ <br>
तरी मातेचे उदरीं ॥ व्यर्थ जन्मा मी आलों ॥ १२३ ॥ <br>
हें जरी नव्हे यथार्थ ॥ तरी कृष्णदास्य गेलें व्यर्थ ॥ <br>
सोमवंशालागीं सत्य ॥ डागचि मग लागला ॥ १२४ ॥ <br>
जरी आजि न वधीन कर्ण ॥ तरी मातापितागुरुहनन ॥ <br>
माझिया माथां तें पाप पूर्ण ॥ मग वदन काय दावूं ॥ १२५ ॥ <br>
माझी प्रतिज्ञा समस्त ॥ सिद्धीस नेईल द्वारकानाथ ॥ <br>
जयद्रथवधीं पण यथार्थ ॥ कोणे केला तयाविण॥ १२६ ॥ <br>
असो आज्ञा घेऊन कृष्णार्जुन ॥ मनोवेगें सोडिला स्यंदन ॥ <br>
दोन्हीं दळांमध्यें येऊन ॥ उभे ठाकले चपलत्वें ॥ १२७ ॥ <br>
जैसा माध्यान्हीं आदित्य ॥ तैसा दिसे सकलां विजयरथ॥ <br>
वाद्यघाई लागली बहुत ॥ धाकें कांपत भूगोल ॥ १२८ ॥ <br>
वाटे मेदिनी गेली रसातळा ॥ आकाशमंडप तुटोनि पडिला ॥ <br>
शेष कूर्म ते वेळां ॥ भूभार सोडूं इच्छिती ॥ १२९ ॥ <br>
तेथींचिया वाद्यगजरें ॥ पावकाअंगीं भरलें शाहारें ॥ <br>
सप्तसमुद्रींचीं नीरें॥ तप्त जाहलीं तेधवां ॥ १३० ॥ <br>
इकडे भीम कौरवभारी ॥ संचरोन सेना संहारी ॥ <br>
इभ पळतां पायीं धरी ॥ धरेवरी आपटित ॥ १३१ ॥ <br>
रथावरी रथ आपटित ॥ द्वीपावरी द्वीप आदळित ॥ <br>
तुरंगही स्वारांसहित ॥ असंख्यात मारिले ॥ १३२ ॥ <br>
मग सर्व कौरवीं मिळोन ॥ वेढिला तेव्हां भीमसेन ॥ <br>
कीं बहुत जंबुकीं जाण॥ व्याघ्र जैसा वेढिला ॥ १३३ ॥ <br>
मग गदाघायें भीमसेन॥ सकल सैन्य करी चूर्ण ॥ <br>
करेंचि कुणपें उचलोन ॥ वाहिनी पाडिली अपार॥ १३४ ॥ <br>
लोहार्गला लंबायमान ॥ तैसे हस्तिदंत घेतले उपडोन ॥ <br>
वीर पाडिले झोडून ॥ अशुद्धेंकरून डवरला ॥ १३५ ॥ <br>
जैसा सिंदूरें घवघवीत पार्वतीकुमार ॥ तैसा आरक्त दिसे वृकोदर ॥ <br>
कीं तों रणभैरव दुर्धर॥ चवताळत चहूंकडे ॥ १३६ ॥ <br>
शकुनीचें सर्व दळ ॥ दंतघायें झोडिले सबळ ॥ <br>
कीं वीर साळी गदा मुसळ ॥ घेऊनियां कांडीतसे ॥ १३७ ॥ <br>
स्थूलदेह हा कोंडा केवळ ॥ लिंगशरीर सडिले तांदुळ ॥ <br>
उद्धरोन जाती तत्काळ ॥ भीमहस्तेंकरूनियां ॥ १३८ ॥ <br>
कीं रणमंडल हें होमकुंड ॥ द्वेषाग्नि प्रज्वलित प्रचंड ॥ <br>
कौरव बस्त उदंड ॥ आहुतिमाजी पडताती ॥ १३९ ॥ <br>
द्वारावतीची कृष्णभवानी ॥ पांडवांची हे कुलस्वामिणी ॥ <br>
ते अर्जुनाचे रथी येऊनी ॥ कालरूपिणी बैसली ॥ १४० ॥ <br>
असो भीमे समरांगणीं ॥ मूर्च्छित पाडिला कपटी शकुनी ॥ <br>
तों दुर्योधनें उचलोनी ॥ नेला घालूनि रथावरी ॥ १४१ ॥ <br>
कौरवदळ आटिलें भीमसेनें ॥ पांडवदळी प्रलय केला कर्णॆं ॥ <br>
मग पार्थ श्रीरंगास म्हणे ॥ रथ सत्वर धांवडीं ॥ १४२ ॥ <br>
पार्थचापाचा सुटला बाण ॥ त्याहून पुढें धांवे स्यंदन ॥ <br>
शल्य म्हणे कर्णा अर्जुन ॥ तुज लक्षून येत त्वरें ॥ १४३ ॥ <br>
आतां आपली विद्या सर्वही ॥ आठवीं तूं ये समयीं ॥ <br>
दुर्योधनादि कौरवही ॥ पाठी रक्षिती कर्णाची॥ १४४ ॥ <br>
तों पार्थवीरें ते क्षणीं ॥ गांडीव टणत्कारिलें रणीं ॥ <br>
तेव्हां अवघ्या लघुकिंकिणी ॥ झणत्कारिल्या एकदांचि ॥ १४५ ॥ <br>
गांडीव ओढितां सत्वरा ॥ एकसरें वाजलें करकरां ॥ <br>
तेव्हां नक्षत्रे रिचवलीं एकसरां ॥ सीमा समुद्रें ओलांडिली ॥ १४६ ॥ <br>
प्रलयचपलेऐसा रथ ॥ दिव्य कळस वरी झळकत ॥ <br>
मुक्तजाळिया मिरवत ॥ लावण्य अद्‌भुत न वर्णवे ॥ १४७ ॥ <br>
तों मागें टाकून मारुतगती ॥ पुढें धांवले नव्वद रथी ॥ <br>
अष्टदिशांनीं पार्थाप्रती ॥ विंधिते जाहले तेधवां ॥ १४८ ॥ <br>
पूर्ण चारघटिकापर्यंत ॥ युद्ध जाहले अत्यद्‌भुत ॥ <br>
पार्थ प्रतापी रणपंडित ॥ केला निःपात तितुक्यांचा॥ १४९ ॥ <br>
तों हस्तीवरी बैसवून ॥ दुर्योधनें म्लेंच्छ तेरा जण ॥ <br>
पार्थाचे पाठीमागून ॥ पाठविले मारावया ॥ १५० ॥ <br>
पुढेही वीर मारिती बाण ॥ मागूनि मारिती त्रयोदश यवन ॥ <br>
विजय धनुर्विद्येंत निपुण ॥ लाघव दाखवी ऐका तें ॥ १५१ ॥ <br>
पुढें पाहोन करी संधान ॥ मागें न पाहतां सोडी बाण ॥ <br>
गजांसहित तेरा जण ॥ यवन वधून टाकिले ॥ १५२ ॥ <br>
न पाहतां मारिले सर्व ॥ पाहून धनुर्विद्येचें लाघव ॥ <br>
तर्जनी शिर वासव ॥ डोलवून धन्य म्हणे ॥ १५३ ॥ <br>
कर्णाचे पाठीशीं लवलाहें ॥ कौरव दडती पार्थभयें ॥ <br>
दुःशासन ते वेळीं पाहें ॥ भीमावरी धांविन्नला ॥ १५४ ॥ <br>
पांचशत सोडून शर ॥ विकळ पाडिला वृकोदर ॥ <br>
सारथि आणि रहंवर ॥ चूर्ण केला दुःशासनें ॥ १५५ ॥ <br>
हृदय भीमाचें लक्षून ॥ आणीक सोडिले नऊ बाण ॥ <br>
मग वृकोदर सावधान ॥ होऊन शक्ति भिरकावी ॥ १५६ ॥ <br>
ते महाशक्ति दुःशासन ॥ क्षण न लागतां टाकी तोडून ॥ <br>
यावरी धर्मानुज गहन ॥ कर्म करिता जाहला ॥ १५७ ॥ <br>
खदिरांगार धगधगित ॥ तैसे केले नयन आरक्त ॥ <br>
करकरां खाऊनियां दांत ॥ काय बोलत तेधवां ॥ १५८ ॥ <br>
आजि सर्व वीरांदेखतां जाण ॥ तुझें वक्ष:स्थल फोडून ॥ <br>
करीन मी रक्तपान ॥ तरीच नंदन पंडूचा ॥ १५९ ॥ <br>
मग महाशक्ति ते वेळीं ॥ दुःशासनें वेगें प्रेरिली ॥ <br>
भीमे धरून अंतराळीं ॥ पिष्ट केली मोडूनियां ॥ १६० ॥ <br>
दहा लोहतोमर जाण ॥ सवेंच प्रेरी दुःशासन ॥ <br>
ते भीमाचे हृदयीं येऊन ॥ आदळती वज्रप्राय ॥ १६१ ॥ <br>
प्रलयीं क्षोभे कृतांत ॥ तैसा भीमसेन धांवत ॥ <br>
कीं वीज पडे अकस्मात ॥ दुःशासनावरी तेविं आला ॥ १६२ ॥ <br>
घोडे सारथी स्यंदन ॥ गदाघायें केले चूर्ण ॥ <br>
चरणचाली दुःशासन ॥ भिडत तेव्हां भीमाशी ॥ १६३ ॥ <br>
अलातचक्रवत भ्रमोनी ॥ दुःशासनाचे मस्तकीं ते क्षणीं ॥ <br>
गदा घातली उचलोनी ॥ वज्र जैसें पर्वंतीं ॥ १६४ ॥ <br>
कृतांताचे मनीं बैसे दचक ॥ तैसी भीमे दिधली हांक ॥ <br>
दोन्हीं दळे मूर्च्छित देख ॥ हांकेसरशी जाहलीं ॥ १६५ ॥ <br>
घोर मूर्च्छना येऊन ॥ भूमीवरी पडिला दुःशासन ॥ <br>
त्याचिया उरावरी गदा ठेवून ॥ उभा राहिला वृकोदर ॥ १६६ ॥ <br>
सावध व्हावा म्हणोन ॥ वारा घाली भीमसेन ॥ <br>
तंव तेणें उघडिले नयन ॥ भीमाकडे पहातसे ॥ १६७ ॥ <br>
मग त्याच्या उरावरी चरण ॥ देऊन पुसे भीमसेन ॥ <br>
म्हणे द्रौपदीचे कचग्रहण ॥ कोण्या हस्ते केलें तुवां ॥ १६८ ॥ <br>
वीरगुंठीं अवभृथस्वानीं ॥ बांधी स्वहस्तें पांचालनंदिनी ॥ <br>
ते तुवां हस्तीं धरोनी ॥ नेली सभेस विटंबावया ॥ १६९ ॥ <br>
येरू म्हणे वामहस्तेंकरून ॥ केलें द्रौपदीचे कचग्रहण ॥ <br>
मग भीमे तीच भुजा धरून ॥ मूळापासून उपडिली ॥ १७० ॥ <br>
तेच भुजेने वारंवार॥ वक्षःस्थळी ताडी तों दुराचार॥ <br>
मग असिलता काढून सत्वर॥ छेदी शिर तयाचें ॥ १७१ ॥ <br>
तेथूनि निघालें उष्ण रक्त ॥ तें भीमसेन क्रोधें प्राशित ॥ <br>
सर्वांगास उटी लावित ॥ दिसे आरक्त भयानक ॥ १७२ ॥ <br>
म्हणती हा केवल कृतांत ॥ मनुष्याचे रक्त प्राशित ॥ <br>
उरलें दळ ग्रासील समस्त ॥ न उरे येथें काहीं आतां ॥ १७३ ॥ <br>
जैसें यागांतीं सोमपान ॥ तैसें रक्त प्राशी भीमसेन ॥ <br>
दोन्हीं दळें कंपायमान ॥ भीमसेन देखतां ॥ १७४ ॥ <br>
भीमाचें भयानक वदन ॥ न शकती पाहूं विलोकून ॥ <br>
शस्त्रें हातींची सोडून ॥ वीर पळती दश दिशां ॥ १७५ ॥ <br>
हांक फोडिती वीर सकळ ॥ म्हणती पळा रे पळा आला काळ ॥ <br>
कीं हा राक्षस सबळ ॥ घटश्रोत्र दुसरा पैं ॥ १७६ ॥ <br>
दुःशासनाचा प्राण ॥ गेला न लागतां एक क्षण ॥ <br>
तयाप्रति भीमसेन ॥ पुन: बोलत सक्रोधें ॥ १७७ ॥ <br>
म्हणे गौगौः या वचना ॥ आठवीं आतां दुःशासना॥ <br>
षंढतिल आम्हां पांचां जणां ॥ बोलिलास आठवीं तें ॥ १७८ ॥ <br>
लाक्षासदनीं लाविला अग्न ॥ कां रे विष घातलें मजलागून ॥ <br>
घोषयात्रेचें मिष करून ॥ दरवडा घालूं आलां तुम्ही ॥ १७९ ॥ <br>
पद्मजातजनकाची भगिनी ॥ तिची वस्त्रें फेडिली सभास्थानीं ॥ <br>
वनवास अज्ञातवास करूनी ॥ आजि तुज साधिलें पां ॥ १८० ॥ <br>
हांक फोडून म्हणे भीमसेन ॥ हे पार्था हे पीतवसन ॥ <br>
आज मी तृप्त जाहलों संपूर्ण ॥ प्रतिज्ञा सत्य जाहली ॥ १८१ ॥ <br>
आतां दुर्योधनाचे शिर ॥ पाये मर्दीन मी साचार॥ <br>
जैसा मुखीं ताडिजे पादोदर ॥ सबळ पाषाण घेऊनी ॥ १८२ ॥ <br>
कीं उपानहघायें देख ॥ ताडिजे जैसा वृश्चिक ॥ <br>
तैसा सुयोधनाचा मस्तक ॥ चूर्ण करीन यावरी ॥ १८३ ॥ <br>
इकडे धृतराषट्राचा नंदन ॥ ज्याचें नाम चित्रसेन ॥ <br>
सात्यकीनें त्याचा प्राण ॥ तत्क्षणींच घेतला॥ १८४ ॥ <br>
असो दुःशासनाचा घेतला प्राण ॥ स्थंदनारूढ जाहला भीमसेन ॥ <br>
घेऊनियां धनुष्यबाण ॥ ख्याति केली समरांगणीं ॥ १८५ ॥ <br>
आणीक दुर्योधनबंधू दहा जण ॥ त्यांचीं शिरें छेदिलीं न लागतां क्षण ॥ <br>
कौरवदळीं आकांत दारुण ॥ हाहाकार प्रवर्तला ॥ १८६ ॥ <br>
कर्णाप्रति शल्य म्हणत ॥ पाहें कौरवभार पळत ॥ <br>
पहा भीमे केला पुरुषार्थ ॥ कैसा आकांत ओढवला ॥ १८७ ॥ <br>
समरीं सोडूनियां धीर॥ पहा हे पळताती नृपवर॥ <br>
हा दुर्योधन भयातुर ॥ दिसतो कैसा अवलोकीं ॥ १८८ ॥ <br>
तुज वधू पाहे तों पार्थ वीर॥ कर्णा तूं धरीं बरवा धीर॥ <br>
इकडे गदा खांदा घेऊन वृकोदर ॥ रणरंगीं नाचतसे ॥ १८९ ॥ <br>
द्रौपदी भवानी यथार्थ ॥ दुःशासन हा मातला बस्त ॥ <br>
तिच्या उद्देशें मारून स्वस्थ ॥ मन केलें तियेचें ॥ १९० ॥ <br>
गदा हाच पोत पाजळून ॥ दुःशासनरक्त तैल घालून ॥ <br>
दिवटा जाहला भीमसेन ॥ गोंधळ घाली रणमंडपी ॥ १९१ ॥ <br>
कर्णपुत्र वृषसेन ॥ धांवला वेगें वर्षत बाण ॥ <br>
सहस्रबाणीं अर्जुन ॥ भेदिला तेणें तेधवां ॥ १९२ ॥ <br>
पार्थास म्हणे तमालनीळ ॥ पहा युद्ध करितो कर्णाचा बाळ ॥ <br>
शरजाळीं पांडवदळ ॥ झांकिलें तेणें प्रतापें ॥ १९३ ॥ <br>
तों प्रतापी कर्णनंदन ॥ श्रीकृष्णावरी द्वादश बाण ॥ <br>
सप्तबाणीं भीमसेन ॥ भेदिला तेव्हां समरांगणीं ॥ १९४ ॥ <br>
नकुलावरी बाण दश ॥ सहदेवावरी टाकिले वीस ॥ <br>
धन्य बाळ योद्धा राजस ॥ दोन्हीं दळे मानवती ॥ १९५ ॥ <br>
असो पार्थ सोडून दिव्य शर ॥ छेदिलें कर्णपुत्राचें शिर ॥ <br>
कौरवदळीं हाहाकार॥ दुःख अपार न सांगवे ॥ १९६ ॥ <br>
ऐसें देखोन कर्णवीर ॥ कोपला जैसा प्रलयरुद्र ॥ <br>
पार्थावरी सोडीत शर ॥ चपलेऐसा धांवला ॥ १९७ ॥ <br>
रुक्मिणीहृदयाब्जमिलिंद ॥ म्हणे पार्था होई सावध ॥ <br>
महाप्रलयीं पेटे जातवेद ॥ कर्ण तैसा दिसतसे ॥ १९८ ॥ <br>
पहा कर्णाच्या भयेकरूनी ॥ पळे पांचाळविराटवाहिनी ॥ <br>
कर्णापुढें समरांगणीं ॥ काळ धीर धरीना ॥ १९९ ॥ <br>
तरी तूं महावीर रणपंडित ॥ तुझी विद्या जे कां अद्‌भुत ॥ <br>
ते सतेज आहे कीं समस्त ॥ इंद्रशिवदत्त जे कां पैं ॥ २०० ॥ <br>
यावरी बोले सुभद्रावर ॥ दारुकयंत्री सूत्रधार॥ <br>
त्याचे आधीने बाहुलीं समग्र ॥ यादवेंद्रा तैसा तूं॥ २०१ ॥ <br>
कमलायतना कमललोचना ॥ कमलनाभा कमलशयना ॥ <br>
कमलप्रिया कमलवदना ॥ कर्ता कारण सर्व तूंचि ॥ २०२ ॥ <br>
त्रैलोक्यनगरारंभस्तंभा ॥ या विश्वाची तूंचि शोभा ॥ <br>
मन्मथजनका रुक्मिणीवल्लभा ॥ ब्रह्मानंदा जगद्‌गुरो ॥ २०३ ॥ <br>
पांडवकैवारिया मधुसूदना ॥ तुझें राज्य तुझी सेना ॥ <br>
पराजय जगन्मोहना ॥ तुझी रचना सांभाळीं तू ॥ २०४ ॥ <br>
मी एक योद्धा रणपंडित ॥ ऐसें जेव्हां धरीन मनांत ॥ <br>
तेव्हां तूं आम्हांस कैंचा प्रास ॥ क्षीराब्धिहृदयविलासा ॥ २०५ ॥ <br>
वैशंपायन म्हणे जनमेजया ॥ फाल्गुनें ऐसें बोलूनियां ॥ <br>
गांडीवचाप ओढोनियां ॥ टणत्कारिलें समरांगणीं ॥ २०६ ॥ <br>
ये प्रसंगीं कर्णास मुक्ति ॥ कृष्णार्जुनांस जयप्राप्ति ॥ <br>
तें सादर परिसावें श्रोतीं ॥ सावधान होऊनियां ॥ २०७ ॥ <br>
ब्रह्मानंदा जगदुद्धारा॥ श्रीपांडुरंगनगरविहारा ॥ <br>
पांडवपालका श्रीधरवरा ॥ अत्युदारा जगद्‌गुरो ॥ २०८ ॥ <br>
स्वस्ति श्रीपांडवप्रताप ग्रंथ ॥ कर्णपर्व व्यासभारत ॥ <br>
त्यांतील सारांश यथार्थ ॥ अठ्ठेचाळिसाव्यांत कथियेला ॥ २०९ ॥<br>
इति श्रीधरकृतपांडवप्रतापे कर्णपर्वणि अष्टचत्वारिंशोऽध्यायः ॥ ४८ ॥           <br>
अध्याय अठ्ठेचाळीसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
