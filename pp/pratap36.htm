<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap35.htm">मागचा अध्याय</a>
</div>
<div class="nex">
<a href="pratap37.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय छत्तिसावा </p><br>
<p class="hdr3">पांडवांकडून समेटाचा प्रयत्‍न   </p><br>

<p class="ovi">
श्रीगणेशाय नम: ॥ <br>
श्रीपांडुरंगपुरविहारा ॥ ब्रह्मानंद अत्युदारा ॥ <br>
पुंडलीकवरदा रुक्मिणीवरा ॥ जगवंद्या जगद्‌गुरो ॥ १ ॥ <br>
विद्वजनविश्रामधामा ॥ योगिजनमनोविहंगमा ॥ <br>
द्वारकाधीशा पुरुषोत्तमा ॥ नामरूपातीत तूं ॥ २ ॥ <br>
गोपीनयनाब्जविकासमित्रा ॥ विषकंठवंद्या शतपत्रनेत्रा ॥ <br>
कमलोद्भवजनका नीलगात्रा ॥ सुत्रामा महिमा नेणेचि ॥ ३ ॥ <br>
उद्धवहृदयाब्जमिलिंदा ॥ अक्रूरचित्तचातकजलदा ॥ <br>
क्षीराब्धिजामाता सुखकंदा ॥ द्विरदवरदा द्विजेंद्रवहना ॥ ४ ॥ <br>
आनकदुंदुभितपमहोदया ॥ पीतवसना कमलालया ॥ <br>
तुझी लीला पंढरीराया ॥ येधूनि पुढें वदवावी ॥ ५ ॥ <br>
विराटपर्व मागें संपलें ॥ येथून उद्योगपर्व रसागळें ॥ <br>
वैशंपायनें कथियेलें ॥ वेदव्यासप्रसादें ॥ ६ ॥ <br>
जनमेजयाऐसा श्रोता ॥ व्यासशिष्य मुख्य सरस वक्ता ॥ <br>
तेणें गाइली जे कथा ॥ तेचि आतां परिसिजे ॥ ७ ॥ <br>
प्राकृतभाषा हे आरुष ॥ म्हणोनि न ठेवावा दोष ॥ <br>
मूल भारतींचा सारांश ॥ अर्थ चतुरीं विलोकावा ॥ ८ ॥ <br>
बहुत बोलतां वाढेल ग्रंथ ॥ ध्वनित बोलतां न कळे अर्थ ॥ <br>
पाल्हाळ संकोच टाकून परिमित ॥ रस सुरस वर्णिला ॥ ९ ॥ <br>
आद्यंत न पाहतां अर्थ ॥ द्वेषें दोष ठेवी अकस्मात ॥ <br>
जाणिजे तों शतमूर्ख निश्चित ॥ नव्हे पंडित विवेकी ॥ १० ॥ <br>
केवढी खळ आहे आपुली बुद्धी ॥ महाचतुरांचे ग्रंथ निंदी ॥ <br>
नसतां दोष ठेवी कुबुद्धी ॥ तरी पडेल बंदीं यमाचे ॥ ११ ॥ <br>
श्रीधर विनवी पंडितां ॥ पुढें ऐकावी रसाळ कथा ॥ <br>
विराटपर्व संपतां ॥ कथा शेवटीं वर्णिली ॥ १२ ॥ <br>
विराटें आपुली कन्या ॥ उत्तरा दिधली अभिमन्या ॥ <br>
सर्व नृप आले लग्ना ॥ आणि पांडवां भेटावया ॥ १३ ॥ <br>
विराटनगरासमीप ग्राम ॥ उपलव्य जयाचें नाम ॥ <br>
पांडव नृपांसहित परम ॥ सुखें तेथें राहिले ॥ १४ ॥ <br>
ब्रह्मानंदें पंडुनंदन ॥ सभेस बैसले आनंदघन ॥ <br>
चतुर वृद्ध परम निपुण ॥ विराट द्रुपद बैसती ॥ १५ ॥ <br>
सात्यकी आणि रेवतीरमण ॥ निकट बैसती प्रीतींकरून ॥ <br>
श्रीरंग आणि फाल्गुन ॥ नेटोनि जवळीं बैसती ॥ १६ ॥ <br>
नकुल सहदेव भीमसेन ॥ हे धर्माचे पाठीसी विराजमान ॥ <br>
द्रौपदीचे पंच नंदन ॥ आणि अभिमन्यू पुढें शोभे ॥ १७ ॥ <br>
आणीकही राजे आप्त ॥ सभोंवते बैसले समस्त ॥ <br>
धष्टद्युम्न आणि विराटसुत ॥ राजकुमार विराजती ॥ १८ ॥ <br>
वाद्यें राहवून समस्त ॥ उगे राहिले एक मुहूर्त ॥ <br>
कोणीही न बोले तेथ ॥ पाहती तटस्थ उगेचि ॥ १९ ॥ <br>
श्रीरंगाचें वदन ॥ समस्त पाहती विलोकून ॥ <br>
यावरी जो जगज्जीवन ॥ बोलता जाहला तेधवां ॥ २० ॥ <br>
कौरवांचे अन्याय बहुत ॥ तुम्हीं देखिले ऐकिले समस्त ॥ <br>
पंडुरायाचें राज्य यथार्थ ॥ हें विख्यात जाणतां कीं ॥ २१ ॥ <br>
जेणें स्वसत्तावसनेंकरूनी ॥ पालाणिली हे कुंभिनी ॥ <br>
सर्वही राजे जिंकूनी ॥ शत मख आचरला ॥ २२ ॥ <br>
त्या पंडुनृपाचे हे सुत ॥ त्रिभुवनीं विख्यात बलायत ॥ <br>
भीमार्जुनांचे पुरुषार्थ ॥ देखिलें कीं समस्तीं ॥ २३ ॥ <br>
हिडिंब बक किर्मीर ॥ कीचक मारिले समग्र ॥ <br>
त्या भीमास हे धार्तराष्ट्र ॥ मारितां अशक्य काय असे ॥ २४ ॥ <br>
खांडववन देऊन समग्र ॥ सुखी केला वैश्वानर ॥ <br>
निर्जरांसहित निर्जरेंद्र ॥ केला जर्जर समरांगणीं ॥ २५ ॥ <br>
निवातकवचांचा पुशिला ठाव ॥ शेवटीं कौरव पळविले सर्व ॥ <br>
गोग्रहणकालीं अभिनव ॥ पुरुषार्थ केला धनंजयें ॥ २६ ॥ <br>
ऐसा अंगीं पुरुषार्थ ॥ परी यांहीं रक्षिलें सत्य ॥ <br>
वनवास आणि अज्ञात ॥ त्रयोदश वर्षें क्रमियेलीं ॥ २७ ॥ <br>
अजातशत्रु धर्मनृपति ॥ केवळ भोळा चक्रवर्ती ॥ <br>
त्यास जिंकून कपटद्यूतीं ॥ गांजिली सती द्रौपदी ॥ २८ ॥ <br>
तरी दुर्योधनाचा समाचार ॥ घ्यावया आतां काय उशीर ॥ <br>
राज्यविभाग समग्र ॥ देतो किंवा नाहीं तों ॥ २९ ॥ <br>
नाहीं तरी तुम्ही आम्ही आप्त ॥ पांडवांचे आहों समस्त ॥ <br>
युद्ध करून अद्‌भुत ॥ कौरव दुष्ट संहारावे ॥ ३० ॥ <br>
मातेचिया कैवारें ॥ अवनी निःक्षत्रिय केली परशुधरें ॥ <br>
आतां द्रौपदीचे मिषें समग्रें ॥ कौरव सपक्ष आटती ॥ ३१ ॥ <br>
पंडूचे पंच कुलदीपक सुढाळ ॥ मम स्नेहें भरित तेजाळ ॥ <br>
त्यांवरी पडतां कौरवपतंग सकळ ॥ भस्म होती सपक्ष ते ॥ ३२ ॥ <br>
कीं उगवले पंचादित्य ॥ तेथें कायसे कौरव खद्योत ॥ <br>
त्रयोदश वर्षें रजनींत ॥ झगमगीत होते पैं ॥ ३३ ॥ <br>
पंच पांडव कुठार तीक्ष्ण ॥ मी धर्ता स्वसत्तेंकरून ॥ <br>
छेदीन कौरववृक्ष दारुण ॥ शाखांउपशाखांसमवेत ॥ ३४ ॥ <br>
कीं हे पांडव पंच प्रलयाग्न ॥ मी साह्य सबळ प्रभंजन ॥ <br>
कौरव शुष्ककटंकविपिनं ॥ जाळीन क्षण न लागतां ॥ ३५ ॥ <br>
यावरी बोले रोहिणीसुत ॥ होय धर्मदुर्योधनांचें हित ॥ <br>
तों प्रकार करावा बहुत ॥ दीजे राज्य अर्ध वांटूनी ॥ ३६ ॥ <br>
तरी एक शिष्ट द्यावा पाठवून ॥ त्यांचें करी समाधान ॥ <br>
विदुर कृपाचार्य भीष्म द्रोण ॥ तेथें वडील आहेत ॥ ३७ ॥ <br>
युद्ध न करावें साचार ॥ साम करावें हा निर्धार ॥ <br>
धर्में द्यूत घेऊन समग्र ॥ राज्य आपुलें हारविलें ॥ ३८ ॥ <br>
शकुनीचा अन्याय काय तेथ ॥ तों सात्यकी बोले क्रोधयुक्त ॥ <br>
म्हणे कृष्णाग्रजा तूं यथार्थ ॥ दुर्जनांचा पाठिराखा ॥ ३९ ॥ <br>
धर्मराज भोळा अत्यंत ॥ दुर्जनीं कपटें जिकिलें सत्य ॥ <br>
उद्यां कौरव रणीं मारून समस्त ॥ धर्मापुढें पहुडवीन ॥ ४० ॥ <br>
महापुरूषार्थी पंच वीर ॥ हे प्रतिपांडव पंच कुमार ॥ <br>
हा प्रत्युर्जन सौभद्र ॥ यापुढें समरीं कोण तगे ॥ ४१ ॥ <br>
क्षत्रियधर्म हा साचार ॥ कीं दुर्जन संहारावे समग्र ॥ <br>
दृष्टीं देखतां मारकविखार ॥ तोंड आधीं ठेचावें ॥ ४२ ॥ <br>
कीं वृश्चिक दृष्टीं देखोन ॥ पादरक्षेनें करिजे चूर्ण ॥ <br>
परपीडक संहारून ॥ आधीं टाकावे धर्म हा ॥ ४३ ॥ <br>
धर्में यावरी तत्त्वतां ॥ कदा न धरावी नम्रता ॥ <br>
राज्य न देतां समस्तां ॥ मृत्युनगरा धाडावे ॥ ४४ ॥ <br>
राज्य घ्यावें हिरोन ॥ अथवा आपले वेंचावे प्राण ॥ <br>
मग काय व्यर्थ वांचोन ॥ षंढवत संसारीं ॥ ४५ ॥ <br>
धर्मा ऐक माझें उत्तर ॥ धाकटे अथवा वडील वीर ॥ <br>
त्यांस सांगोन पाठवीं नमस्कार ॥ वचनें नम्र बोलावीं ॥ ४६ ॥ <br>
आपल्या सामर्थ्यवैभवेंकरून ॥ शत्रू विभांडावे संपूर्ण ॥ <br>
इतुकें नव्हे तरी कृष्णवदन ॥ करून जावें वनांतरीं ॥ ४७ ॥ <br>
पुरूषलक्षण हेंचि परम ॥ जो कुडींत आहे आत्माराम ॥ <br>
तोंवरी पुरूषार्थाचा संभ्रम ॥ ब्रह्मांडभरी दाविजे ॥ ४८ ॥ <br>
यावरी द्रौपदी बोले वचन ॥ परम पापात्मा दुर्योधन ॥ <br>
त्याशीं गेलियाही प्राण ॥ मृदु वचन न बोलावें ॥ ४९ ॥ <br>
वृक व्याघ्र विखार पाहें ॥ यांशीं मृदु बोलोनि साध्य काये ॥ <br>
पत्रे पाठवूनि सकळ राये ॥ सत्वर आधीं बोलावा ॥ ५० ॥ <br>
त्वरा करा आतां बहुत ॥ भगदत्तादि राजे समस्त ॥ <br>
छप्पन्न देशींचे नृपनाथ ॥ बोलावा सत्वर त्वां आधीं ॥ ५१ ॥ <br>
चतुःसमुद्रपर्यंत ॥ सप्तद्वीप नव खंडांत ॥ <br>
वसती राजे समस्त ॥ आधीं येथें बोलावा ॥ ५२ ॥ <br>
सहस्त्र कामें सोडून ॥ आधीं पत्रें पाठवा लिहून ॥ <br>
दुर्योधन प्रार्थून ॥  नेईल आधीं एकादा ॥ ५३ ॥ <br>
पांचालराज बोलिला तेव्हां ॥ आमचा पुरोहित चतुर बरवा ॥ <br>
तों पुढें पाठवावा ॥ कुंजरपुरासी ये वेळे ॥ ५४ ॥ <br>
श्रीरंग म्हणे राया सुजाणा ॥ ॥ बोलिलासी उत्तम वचना ॥ <br>
एक शिष्ट पाठवून आणा मना ॥ अंतर त्यांचें कैसें असे ॥ ५५ ॥ <br>
साम भेद दंड करून ॥ शत्रू करावे आपणाधीन ॥ <br>
ओळखून पराचें चिन्ह ॥ चतुरें तैसेंच वर्तावें ॥ ५६ ॥ <br>
मंत्रे आकर्षिजे विषधर ॥ उदकें शांतवीं वैश्वानर ॥ <br>
वेदांतज्ञानें भवसमुद्र ॥ उतरून जावें पैलपारा ॥ ५७ ॥ <br>
काम क्रोध शत्रू समग्र ॥ ते विवेकीं जिंकावे साचार ॥ <br>
भक्तिबळें ईश्वर ॥ आपणाधीन करावा ॥ ५८ ॥ <br>
शमदमबळेंकरून ॥ मनोजय करिती सज्ञान ॥ <br>
व्युत्पत्तीच्या बळें गहन ॥ अर्थ काढिती पंडित ॥ ५९ ॥ <br>
पाषाणाखालीं सांपडे हस्त ॥ तों युक्तीने काढावा अकस्मात ॥ <br>
बळेकरून ओढितां तेथ ॥ व्यथा प्राप्त होय पैं ॥ ६० ॥ <br>
तैसा आधीं साम करून ॥ वश करावा सुयोधना ॥ <br>
समयोचित जाणे चिन्ह ॥ ऐसा शिष्ट पाठवावा ॥ ६१ ॥ <br>
सभेस बैसतां जाऊन ॥ दिसे जैसा वाचस्पतिसमान ॥ <br>
सरस्वती ज्यासी प्रसन्न ॥ समयोचित शब्द देत ॥ ६२ ॥ <br>
वेद शास्त्र पुराण ॥ हें ज्यास करतलामलकवत्‌ पूर्ण ॥ <br>
तेजस्वी जैसा चंडकिरण ॥ सभास्थानीं तेविं दिसे ॥ ६३ ॥ <br>
जरी वरी शत्रू लोटले समस्त ॥ त्या समयीं जैसा वैवस्वत ॥ <br>
कीं दुसरा कलशोद्भव सत्य ॥ शत्रुसागर प्राशावया ॥ ६४ ॥ <br>
हृदय निर्मळ कापट्यरहित ॥ भोळा जैसा उमाकांत ॥ <br>
श्रेष्ठत्वें सभेत मिरवत ॥ शचीनाथ जयापरी ॥ ६५ ॥ <br>
वारणचक्रांत रिघोन ॥ आपलें कार्य साधी पंचानन ॥ <br>
कीं एकलाचि जाऊन सुपर्ण ॥ अमृत घेऊन जेविं आला ॥ ६६ ॥ <br>
कीं एकला जाऊन गुरुपुत्र ॥ साधून ये संजीवनीमंत्र ॥ <br>
कीं सागर उतरूनि रुद्रावतार ॥ शुद्धि करूनि परतला ॥ ६७ ॥ <br>
तैसेंच कार्य साधून ॥ सत्वर येई जो परतोन ॥ <br>
ऐसा पाठवावा निवडून ॥ शीघ्रकाळेंच तत्त्वतां ॥ ६८ ॥ <br>
आम्ही आलों येथें लग्ना ॥ जातों आपुलिया स्वस्थाना ॥ <br>
बोलावू पाठवा महीरत्‍ना ॥ आम्हांसहित सर्वांसी ॥ ६९ ॥ <br>
मग बैसोन आपुल्या रथी ॥ द्वारकेस गेले रुक्मिणीपती ॥ <br>
इकडे सर्व रायांस धर्मनृपति ॥ पाठवी बोलावू तेधवां ॥ ७० ॥ <br>
धर्माचीं पत्रे घेऊनी ॥ अपार हेर धांवती ते क्षणीं ॥ <br>
देशोदेशीं जाऊनी ॥ निघा म्हणती सत्वर ॥ ७१ ॥ <br>
दुर्योधनें पत्रे पाठवून सत्वर ॥ राजे आणिले छत्रधर ॥ <br>
दळे मिळाली अपार ॥ कुंजरपुराभोंवतीं ॥ ७२ ॥ <br>
पांडवप्रिय जे कां नृपती ॥ ते विराटनगराप्रति जाती ॥ <br>
त्यांस सामोरा जाऊन प्रीतीं ॥ धर्म आणी अत्यादरें ॥ ७३ ॥ <br>
द्रुपद म्हणे उपाध्यायालागून ॥ चवर्‍यायशीं योगींत दिव्यरत्‍न ॥ <br>
नरदेह परम पावन ॥ श्रेष्ठ ब्राह्मण त्यांत तूंची ॥ ७४ ॥ <br>
त्याहीवरी तूं ब्रह्मवेत्ता वेदज्ञ ॥ बुद्धीनें कविगुरूंसमान ॥ <br>
तुज साह्य तेथें पूर्ण ॥ विदुर असे धर्मात्मा ॥ ७५ ॥ <br>
तोंवरी आम्हीं दळे ॥ येथें मेळवितों सकळें ॥ <br>
मग शिष्यांसहित ते वेळे ॥ विप्र गेला गजपुरा ॥ ७६ ॥ <br>
द्वारकेसी सुभद्रापती ॥ पाठवी सत्वर धर्मनृपति ॥ <br>
दुर्योधन समीरगतीं ॥ त्याही पुढें धांवत ॥ ७७ ॥ <br>
कापट्यनिधि सुयोधन ॥ त्वरें प्रवेशला कृष्णसदन ॥ <br>
तें जाणोन शतपत्रनयन ॥ निद्रा करीत निजशेजे ॥ ७८ ॥ <br>
तों तेथें आला दुर्योधन ॥ म्हणे हा गोवळा छत्रहीन ॥ <br>
मी याचे पायथां बैसेन ॥ हें कालत्रयीं घडेना ॥ ७९ ॥ <br>
उशाकडे जाऊन सत्वर ॥ बैसला तों दुष्ट गांधार ॥ <br>
तों सवेच पातला सुभद्रावर ॥ तंव तों पायथां बैसला ॥ ८० ॥ <br>
ध्वज वज्र ऊर्ध्वरेखा समवेत ॥ जे तळवे सुंदर अति आरक्त ॥ <br>
सनकादिक जे हृदयीं ध्यात ॥ विलोकित पार्थ प्रीतीनें ॥ ८१ ॥ <br>
कोण वर्णी चरणरजांची थोरी ॥ उद्धरिली कमलोद्भवकुमारी ॥ <br>
केली कुब्जा दिव्य नारी ॥ स्पर्शोनियां चरणरजें ॥ ८२ ॥ <br>
वृंदावनींचे तृणपाषाण ॥ उद्धरिले चरणीं चालोन ॥ <br>
बळिराज नेऊन ॥ रसातळी स्थापिला ॥ ८३ ॥ <br>
तेच तळवे आरक्त ॥ पार्थ स्वहस्तें तळहातित ॥ <br>
तों सत्वर उठोनि भगवंत ॥ विजयाकडे पाहूं लागला ॥ ८४ ॥ <br>
म्हणे कां आलासी सखया पार्था ॥ येरू म्हणे विश्वव्यापका समर्था ॥ <br>
तूं गुरु देव माता पिता ॥ पाठीराखा आमुचा ॥ ८५ ॥ <br>
सेना मिळाली संपूर्ण ॥ परि दीपाविण जैसें सदन ॥ <br>
जळाविण जेविं अन्न ॥ तैसें तुजविण दिसतसे ॥ ८६ ॥ <br>
मग बोले दुर्योधन ॥ मी आधीं बैसलों येऊन ॥ <br>
म्हणे वृष्णिकुलभूषण ॥ म्यां अर्जुन देखिला आधीं ॥ ८७ ॥ <br>
मज नाहीं युद्ध करणें ॥ अथवा समरीं शस्त्र धरणें ॥ <br>
फुकट नेऊन काय पाळणें ॥ अर्जुनेंही आम्हांसी ॥ ८८ ॥ <br>
माझे नारायणगण बहुत ॥ सेना आहे अपरमित ॥ <br>
पार्था दुर्योधना सांग यथार्थ ॥ दोहींत काय आवडे तें ॥ ८९ ॥ <br>
पार्थ म्हणे तूं शस्त्र न धरीं ॥ अथवा समरीं युद्ध न करीं ॥ <br>
तूं कृपादृष्टीनें मुरारी ॥ विलोकून पाहें आम्हांतें ॥ ९० ॥ <br>
दुरून पाहे कूर्मीण ॥ तेणें पिलियां होत अमृतपान ॥ <br>
तूं नुसताच येऊन ॥ उभा राहें श्रीरंगा ॥ ९१ ॥ <br>
दुर्योधन म्हणे जगज्जीवना ॥ देई आम्हांस अवघी सेना ॥ <br>
तुज निःशस्त्रिया नेऊनि जाणा ॥ काय कारण सांग पां ॥ ९२ ॥ <br>
जाहले जें वर्तमान ॥ बलरामासी सांगे दुर्योधन ॥ <br>
तूं श्रीगुरु माझा येऊन ॥ करीं साह्य सर्वही ॥ ९३ ॥ <br>
बलराम म्हणे ऐक निवाडें ॥ कृष्ण परब्रह्म जाण तिकडे ॥ <br>
त्यास टाकून मज तुम्हांकडे ॥ येतां नये निश्चयेंशी ॥ ९४ ॥ <br>
तरी मी इकडे ना तिकडे पाहें ॥ न होई कदा मी कोणासी साह्य ॥ <br>
तरी दुर्योधना तूं जाई लवलाहें ॥ क्षात्रधर्म युद्ध करीं ॥ ९५ ॥ <br>
एक अक्षौहिणी दळासहित ॥ कृतवर्मा यादव विख्यात ॥ <br>
तों नेईं तूं साह्यार्थ ॥ युद्ध अद्‌भुत करावें ॥ ९६ ॥ <br>
असो कृतवर्म्यासहित दळ घेऊन ॥ गजपुरा गेला दुर्योधन ॥ <br>
इकडे धनंजयास बोले मनमोहन ॥ तूं कां मज घेतलें ॥ ९७ ॥ <br>
पार्थ म्हणे जगत्पति ॥ तूं बैस माझे मनोरथीं ॥ <br>
तुजऐसा असतां सारथी ॥ शिक्षा लावीन कृतांता ॥ ९८ ॥ <br>
रथीं बैसोनि पार्थ रुक्मिणीकांत ॥ गेले धर्मास भेटावया त्वरित ॥ <br>
इकडे शल्यासी बोलावूं निश्चित ॥ धर्मरायें पाठविलें ॥ ९९ ॥ <br>
अर्धयोजन रुंद पृतना ॥ मागे जातां होय गर्जना ॥ <br>
तों माद्रीचा बंधु पंडुनंदनां ॥ साह्य चालिला वेगेंशी ॥ १०० ॥ <br>
तिकडे शल्य जातो जाणोन ॥ गुप्तरूपें दुर्योधन ॥ <br>
चतुर सेवक पाठवून ॥ उपचार मार्गीं समर्पीं ॥ १०१ ॥ <br>
वस्तीस अगणित सुंदरें ॥ मार्गी निर्मिलीं चंदनागारें ॥ <br>
सुगंध उदकें मनोहरें ॥ अष्टभोग ठायीं ठायीं ॥ १०२ ॥ <br>
ते अष्टभोग कोण कोण ॥ ऐका तयांची नामखूण ॥ <br>
सुगंध वनिता वस्त्र गायन ॥ तांबूल भोजन अनुक्रमें ॥ १०३ ॥ <br>
शय्या आणि दीपक ॥ अष्टभोग हेचि सम्यक ॥ <br>
षड्रस अन्नें सुरेख ॥ अनुक्रमें समर्पिलीं ॥ १०४ ॥ <br>
सुयोधनाचे प्रधान ॥ शल्यापुढें राबती प्रीतीकरून ॥ <br>
समयोचित समर्पिती आणून ॥ जाहला प्रसन्न शल्य तेव्हां ॥ १०५ ॥ <br>
म्हणे मागाल तें देईन ॥ तों गुप्तरूपें प्रकटे दुर्योधन ॥ <br>
म्हणे हे माझी सेवा संपूर्ण ॥ होई तूं प्रसन्न मजलागीं ॥ १०६ ॥ <br>
मज सहाय होऊनि देई यश ॥ मग तों शल्य म्हणे अवश्य ॥ <br>
दुर्योधना तूं जाई नगरास ॥ मी धर्मास भेटोन येतों पैं ॥ १०७ ॥ <br>
दुर्योधन बोले नम्र वचन ॥ सांभाळी आपलें वरदान ॥ <br>
शल्यें अवश्य म्हणोन ॥ उपलव्याप्रति आला ॥ १०८ ॥ <br>
तेथें उतरून सावकाश ॥ शिबिरें उभविलीं आसमास ॥ <br>
तेथें स्नानसंध्या कर्म सुरस ॥ सारूनियां ते वेळे ॥ १०९ ॥ <br>
पांडवांप्रति भेटोन ॥ दिधलें परम समाधान ॥ <br>
म्हणे तुम्ही वनवास भोगून ॥ परम कष्ट पावलां ॥ ११० ॥ <br>
धर्मा तूं परम पावन ॥ नलहरिश्चंद्रांसमान ॥ <br>
असो तुझिया पत्रावरून ॥ सेनेसहित येत होतों ॥ १११ ॥ <br>
मज दुर्योधनें ठकवून ॥ गोवून केलें आपणाधीन ॥ <br>
मग अजातशत्रु बोले वचन ॥ अवश्य जाईं मातुला ॥ ११२ ॥ <br>
परी इतुकें देई मजलागून ॥ तूं अश्वहृदय जाणसी संपूर्ण ॥ <br>
तरी तूं कर्णाचें सारथ्य करून ॥ तेजोभंग करीं त्याचा ॥ ११३ ॥ <br>
आमुचा प्रताप वर्णी ॥ करीं तयाची तेजोहानी ॥ <br>
हें अयोग्य परी ये क्षणीं ॥ अंगीकारीं आम्हांकरितां ॥ ११४ ॥ <br>
अवश्य म्हणे शल्य वीर ॥ रणीं त्याचा मोडीन धीर ॥ <br>
बलक्षीण करून समग्र ॥ यश येईल तुम्हांतें ॥ ११५ ॥ <br>
सर्वोपचारीं तोषविला ॥ शल्य गजपुराप्रति गेला ॥ <br>
इकडे पांडवांकडे आला ॥ सात्यकी निजदळांशीं ॥ ११६ ॥ <br>
धर्माभोंवतें ते क्षणीं ॥ दळ मिळालें सात अक्षौहिणी ॥ <br>
तिकडे एकादशाक्षौहिणी वाहिनी ॥ दुर्योधनें मेळविली ॥ ११७ ॥ <br>
सकळ यादवांसहित ॥ कृतवर्मा आला तेथ ॥ <br>
सौबल कांबोज जयद्रथ ॥ यवनमंडळी पातली ॥ ११८ ॥ <br>
पर्वतीय राजे अपार ॥ सेनेसहित आले सत्वर ॥ <br>
असो द्रुपदाचा पुरोहित विप्र ॥ सत्वर भेटला दुर्योधना ॥ ११९ ॥ <br>
त्याचा करून सन्मान ॥ दुर्योधन पुसे वर्तमान ॥ <br>
विप्र म्हणे मजलागून ॥ द्रुपदरायें धाडिलें ॥ १२० ॥ <br>
तुम्ही राज्य करितां विशेष ॥ पांडवांस कां वनवास ॥ <br>
अनर्थ करून बहुवस ॥ त्यांस बाहेर घातलें ॥ १२१ ॥ <br>
तरी तुम्हीं मैत्री करून ॥ कलह टाकावा वारून ॥ <br>
परम महाबळी अर्जुन ॥ साह्य भगवान तयासी ॥ १२२ ॥ <br>
अकरा अक्षौहिणी दळ संपूर्ण ॥ न होय एका अर्जुनासमान ॥ <br>
बलाधिक्य तों भीमसेन ॥ रणीं कृतांत सबळ जो ॥ १२३ ॥ <br>
ऐसें पांडव बलवंत होती ॥ तुम्हांस मैत्री करूं इच्छिती ॥ <br>
धन्य धन्य तेच जगतीं ॥ बंधू तुमचे निर्धारे ॥ १२४ ॥ <br>
यावरी बोले सूर्यनंदन ॥ पांडव गेले प्रतिज्ञा बोलून ॥ <br>
मूर्ख हो तें खरें करून ॥ दाखवा आधीं म्हणावें ॥ १२५ ॥ <br>
एक पाऊलमात्र मेदिनी ॥ नेदूं तयांस ये क्षणीं ॥ <br>
त्यांसी सांगा जाऊनी ॥ भय सांडूनि युद्धासी या ॥ १२६ ॥ <br>
विराटनगरीं गुप्त राहिले ॥ परी आम्हीं तेव्हांच ओळखिले ॥ <br>
पुन: वनवास करा वहिले ॥ मग या बळें युद्धासी ॥ १२७ ॥ <br>
अथवा याचकवृत्ति धरून ॥ या आधीं आम्हांस शरण ॥ <br>
मग एकादा ग्राम देऊन ॥ करूं रक्षण तुमचें पैं ॥ १२८ ॥ <br>
गंगात्मज बोले वचना ॥ गोग्रहणीं एकल्या अर्जुना ॥ <br>
कां रे जिकिलें नाहीं कर्णा ॥ आतां वल्गना करितोसी ॥ १२९ ॥ <br>
शस्त्रें अस्त्रें सांडून ॥ आलासी गजपुरीं पळोन ॥ <br>
भीमें कीचक टाकिले मारून ॥ तूंच मनीं आठवीं कीं ॥ १३० ॥ <br>
अनिवार अर्जुनाचे बाण ॥ घेतील जेव्हां तुमचा प्राण ॥ <br>
तेव्हां आठवाल आमुचें वचन ॥ कलेवरत्याग करितां ॥ १३१ ॥ <br>
कौरवांची आज्ञा घेऊन ॥ गेला द्रुपदाचा ब्राह्मण ॥ <br>
पांचालरायास वर्तमान ॥ जाहले तेंचि सांगितलें ॥ १३२ ॥ <br>
इकडे धृतराष्ट्र बोले ते अवसरीं ॥ संजया तूं जाई तेथवरी ॥ <br>
माझा आशीर्वाद सांगोन लौकरी ॥ अंतर त्यांचें शोधी कां ॥ १३३ ॥ <br>
मैत्री करावया इच्छिती ॥ किंवा समरभूमीसी भिडती ॥ <br>
ते आहेत पुण्यवंत सुमती ॥ स्नेह वाढविती सर्वांशी ॥ १३४ ॥ <br>
ते पंचही प्रलयाग्न ॥ क्षणांत जाळिती शत्रुकानन  ॥ <br>
यादवकुलपंचानन ॥ त्यांस साह्य सर्वस्वें ॥ १३५ ॥ <br>
बहु तपें पुण्य थोर ॥ प्रतिशंकर युधिष्ठिर ॥ <br>
क्रोधदृष्टीनेंच समग्र ॥ भस्म करील शत्रुतें ॥ १३६ ॥ <br>
तरी संजया तूं जाऊन ॥ बोलें धर्मासी नम्रवचन ॥ <br>
मग चालिला तों रथीं बैसोन ॥ उपलव्यास पावला ॥ १३७ ॥ <br>
पांचही कौतेय अनुक्रमेंकरून ॥ संजयास देती आलिंगन ॥ <br>
म्हणती वृद्ध सुखी कीं अवघे जण ॥ पुत्रपौत्रांसमवेत ॥ १३८ ॥ <br>
संजय म्हणे सुखी अवघे जण ॥ राये तुम्हांसी सांगितलें आशीर्वचन ॥ <br>
पांडव म्हणती रात्रंदिन ॥ त्यांचे चरण स्मरतों आम्ही ॥ १३९ ॥ <br>
हस्तनापुरींचे विप्र ॥ सुखी कीं पुसे युधिष्ठिर ॥ <br>
ब्राह्मणांचे मान समग्र ॥ दुर्योधन रक्षितो कीं ॥ १४० ॥ <br>
वृद्ध आणि गुरु यांचें सेवन ॥ सदा करितो कीं मनांतून ॥ <br>
दान याग मित्ररक्षण ॥ प्रजापालन करितो कीं ॥ १४१ ॥ <br>
पांडवांपासून पापाचरण ॥ घडलें म्हणती कीं नाहीं जन ॥ <br>
भीमार्जुनांचा पराक्रम पूर्ण ॥ दुर्योधन स्मरतो कीं ॥ १४२ ॥ <br>
गंधर्वांहातींचा सोडवून ॥ चुकविला मरणापासून ॥ <br>
तें आठवितो कीं सुयोधन ॥ उपकार मनीं मानितो कीं ॥ १४३ ॥ <br>
संजय म्हणे धर्मात्मजा ॥ सोमवंशविजयध्वजा ॥ <br>
नागपुरीच्या सर्व प्रजा ॥ तुज कल्याण चिंतिती ॥ १४४ ॥ <br>
प्रज्ञाचक्षु आदिकरूनी ॥ द्रोण भीष्मादिकांचे मनीं ॥ <br>
दृढ मैत्री साधूनी ॥ अर्ध राज्य द्यावें तुम्हां ॥ १४५ ॥ <br>
युयुधान विराट दुपद ॥ समस्तही ऐका नृपवृंद ॥ <br>
उभयपक्षीं कल्याण आनंद ॥ तेंच सर्व करा तुम्ही ॥ १४६ ॥ <br>
स्वर्धुनीतनय भारद्वाज शारद्वत ॥ साम करावें सर्वांचें मनोगत ॥ <br>
यावरी युधिष्ठिर बोलत ॥ हेंच मनीं माझिया ॥ १४७ ॥ <br>
परी प्रज्ञाचक्षु राजेश्वर ॥ पुत्रलोभें भ्रमला थोर ॥ <br>
सद्‌बुद्धीपासून भ्रष्टला ज्येष्ठ पुत्र ॥ तयासी विचार न सांगे ॥ १४८ ॥ <br>
दुर्योधनाचे मनीं ॥ आपण भोगावी सर्व कुंभिनी ॥ <br>
त्याचिया गर्वाहून ठेंगणी ॥ वाढी झाली मेरूची ॥ १४९ ॥ <br>
परी हरिध्वज नयनीं ॥ देखिला नाहीं जो रणमेदिनीं ॥ <br>
खगवरध्वज स्यंदनीं ॥ पुढें आरूढला नाहीं जों ॥ १५० ॥ <br>
तोवरीच हे वल्गना ॥ बोलतां गोड वाटे सुयोधना ॥ <br>
गदेसहित जों भीमसेना ॥ रणांगणीं न देखिला ॥ १५१ ॥ <br>
संजया सांग जाऊनि त्वरित ॥ सत्वर हें पाकशासनप्रस्थ ॥ <br>
पंडुरायाचें राज्य समस्त ॥ परी आम्हीं गजपुर दिलें तूतें ॥ १५२ ॥ <br>
त्यावरी वैकुंठींचा वेल्हाळ ॥ रुक्मिणीमानससरोवरमराळ ॥ <br>
भक्तकामकल्पद्रुम तमालनीळ ॥ मेघगंभीर गिरा बोले ॥ १५३ ॥ <br>
क्षत्रियधर्म आचरून ॥ राज्य घ्यावें पराक्रमेकरून ॥ <br>
तरी इह परत्र कीर्ति पूर्ण ॥ दुमदुमेल धर्मराजा ॥ १५४ ॥ <br>
क्षत्रियधर्म आचरतां जाण ॥ जरी पावला समरीं मरण ॥ <br>
तरी उत्तमलोक पावोन ॥ कीर्ति होय त्रिभुवनीं ॥ १५५ ॥ <br>
संजया जाऊन सांग सत्वर ॥ दे पांडवांस राज्य समग्र ॥ <br>
मग ते तुज देतील गजपुरा ॥ बंधु म्हणोनि प्रीतीनें ॥ १५६ ॥ <br>
मरण त्याचें जवळी आलें ॥ तरीच तेणें दळ मेळविलें ॥ <br>
नायके वृद्धांचे शिकविलें ॥ अवश्य काळ चुकेना ॥ १५७ ॥ <br>
कपटद्यूत खेळले जे वेळीं ॥ दुःशासन धांवून पांचाळी ॥ <br>
केशीं धरून सभेसी नेली ॥ दीन अनाथ जैशी कां ॥ १५८ ॥ <br>
कौरवजन परम दुर्जन ॥ कर्णादिकीं सोडिले शब्दबाण ॥ <br>
ते घाय अजूनि जाण ॥ नाहीं मिळाले संजया ॥ १५९ ॥ <br>
दुर्योधन शकुनि दुःशासन ॥ यांच्या रक्त भूलिंगास होईल स्नपन ॥ <br>
कर्णाचें शिर जाईल उठोन ॥ घाय मिळतील तेव्हां ते ॥ १६० ॥ <br>
पांच पांडव प्रलयानळ ॥ त्यांस नांव ठेविलें षंढतीळ ॥ <br>
पांचाळीची वस्त्रें हिरून सकळ ॥ सभेंत वल्कलें नेसविलीं ॥ १६१ ॥ <br>
असो सर्वांस विचारून ॥ संजय चालिला तेथून ॥ <br>
धर्मराज बोले वचन ॥ वृद्धास नमन सांग माझें ॥ १६२ ॥ <br>
भीष्म द्रोण शारद्वत ॥ गजपुरींचे विप्र प्रतिआदित्य ॥ <br>
प्रज्ञाचक्षु विदुरादि समस्त ॥ सांग नमन माझें सर्वां ॥ १६३ ॥ <br>
कुंती गांधारी माता ॥ यांचिया चरणावरी माझा माथा ॥ <br>
आम्ही सुखी आहों सांग समस्तां ॥ श्रीकृष्णदयेंकरूनियां ॥ १६४ ॥ <br>
धृतराष्ट्राचे चरण ॥ वंदून सांग इतकें वचन ॥ <br>
पंचग्राम देई आम्हांलागून ॥ नामाभिधानें ऐक पां ॥ १६५ ॥ <br>
अविस्थळ वृकस्थळ जयंत ॥ वारुणावत आणि शक्रप्रस्थ ॥ <br>
इतके देऊन समस्त ॥ कलहमूळ खडी कां ॥ १६६ ॥ <br>
मग वस्त्राभरणीं ते वेळां ॥ संजय धर्में गौरविला ॥ <br>
निजरथीं बैसोन पावला ॥ गजपुरा तत्काळ ॥ १६७ ॥ <br>
धृतराष्ट्रास भेटोन ॥ झालें तें सांगे वर्तमान ॥ <br>
यावरी समस्त द्विजगृहांसी जाऊन ॥ धर्मवचनें निरोपी ॥ १६८ ॥ <br>
मागुती धृतराष्ट्राजवळी येऊन ॥ संजय बोले हितवचन ॥ <br>
म्हणे आप्त दूरी दवडून ॥ अनाप्त जवळी केले तुवां ॥ १६९ ॥ <br>
चिंतामणि भिरकावून ॥ घेतले खांदां जड पाषाण ॥ <br>
अमृतघट उल्लंघून ॥ पिइजे धूण जैसें पां ॥ १७० ॥ <br>
पूज्य मूर्ति ओसंडून ॥ गुरवाचे जैसे धरिले चरण ॥ <br>
राजकुमार वर टाकून ॥ नवरी वरी मृदंगिया ॥ १७१ ॥ <br>
पाडून देवळाचे शिखर ॥ भोंवतें घातलें आवार ॥ <br>
नागवून यात्रा समग्र ॥ अन्नसत्र घातलें ॥ १७२ ॥ <br>
फणस टाकून रसाळ ॥ प्रीतीनें घेतलें कनकफळ ॥ <br>
मुक्ताफळ टाकून तेजाळ ॥ गुंज जैशी घेतली ॥ १७३ ॥ <br>
गार घेऊन टाकिला हिरा ॥ तम घेऊन दवडिलें दिनकरा ॥ <br>
पांच भिरकावून सत्वरा ॥ कांच जवळी रक्षिली ॥ १७४ ॥ <br>
परीस टाकून घेतला खडा ॥ पंडित देऊन आणिला वेडा ॥ <br>
कल्पवृक्ष देऊन रोकडा ॥ पलांडु घेतला जैसा कां ॥ १७५ ॥ <br>
निजसुख देऊन घेतलें दुःख ॥ मृगमद टाकून घेतली राख ॥ <br>
चंदन टाकून सुरेख ॥ गोमय जैसे घेतलें ॥ १७६ ॥ <br>
तैसें राया केलें साचार ॥ वना धाडून पंडुकुमार ॥ <br>
कैंचे मेळवून नृपवर ॥ आप्त परम मानिले ॥ १७७ ॥ <br>
ऐक धृतराष्ट्रा नृपती ॥ सर्वही लोक तुज निंदिती ॥ <br>
यापरी संजयाच्या वचनोक्ती ॥ उपेक्षित वृद्ध तों ॥ १७८ ॥ <br>
मग दूत पाठवून सत्वर ॥ अंधे बोलाविला विदुर ॥ <br>
म्हणे संजय वचन निष्टुर ॥ बोलतो पहा मजलागीं ॥ १७९ ॥ <br>
त्याचीं वचनें ऐक साचार ॥ त्यासी द्यावें प्रत्युत्तर ॥ <br>
मग करावा विचार ॥ सामभेदेंकरोनी ॥ १८० ॥ <br>
विदुरा हित सांगें मजप्रती ॥ आहे कैशी उत्तम नीती ॥ <br>
मज न गमे निश्चितीं ॥ चिंतानलीं पडियेलों ॥ १८१ ॥ <br>
यावरी तों विदुर ॥ वर्षेल ज्ञानाचा सागर ॥ <br>
तें ब्रह्मानंद श्रीधर ॥ वर्णील सार अभंग ॥ १८२ ॥ <br>
स्वस्ति श्रीपांडवप्रताप ग्रंथ ॥ उद्योगपर्व व्यासभारत ॥ <br>
त्यांतील सारांश यथार्थ ॥ छत्तिसाव्यांत कथियेला ॥ १८३ ॥ <br>
इति श्रीधरकृतपांडवप्रतापे उद्योगपर्वणि षट्‌त्रिंशत्तमोऽध्यायः ॥ ३६ ॥     <br>
अध्याय छत्तिसावा समाप्त<br></p><br>

<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
