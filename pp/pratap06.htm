<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap05.htm">मागचा अध्याय</a>
</div>
<div class="nex">
<a href="pratap07.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सहावा </p><br>
<p class="hdr3">भीष्माची गोष्ट </p><br>

<p class="ovi">
॥ श्रीगणेशाय नमः ॥ <br>
जनमेजय बोलिला । वैशंपायना विवेककुशला । <br>
मजपर्यंत वंशमाला । मूळापासूनि सांगिजे ॥ १ ॥ <br>
मग म्हणे वैशंपायन । क्षीराब्धिशायी नारायण । <br>
नाभिकमलीं चतुरानन । त्यापासूनि दक्षप्रजापति ॥ २ ॥ <br>
दशकन्या अदिति रत्‍न । तिचा पुत्र विवस्वान । <br>
त्यापासोन मनु निर्माण । पुरुरवा तेथोनियां ॥ ३ ॥ <br>
तेथूनि अयुनामा नरेश । त्यापासूनि जाहला नहूष । <br>
त्याचा ययाति विशेष । शुक्र श्वशुर जयाचा ॥ ४ ॥ <br>
तेथूनि पुरुनामा नरराय । त्यापुढें त्वन्नामा जनमेजय । <br>
तेथूनी प्रचिन्वान होय । पुत्र तयाचा राजेंद्रा ॥ ५ ॥ <br>
तयाचा पुत्र शर्याती । त्यापासूनि अहंयाती । <br>
सार्वभौम निश्चिती । महाराज तयाचा ॥ ६ ॥ <br>
तेथूनियां जयत्सेन । त्यापासून विचिन्वान । <br>
तेथूनि महाभीम जाण । प्रतापवंत जन्मला ॥ ७ ॥ <br>
प्राचीनधन्वा तेथोन । त्याचा अयुतनामा बली पूर्ण । <br>
त्यापासोन अक्रोधन । देवातिथि तेथोनियां ॥ ८ ॥ <br>
ऋचनामा तेथून । ऋचाचा रुक्षाभिधान । <br>
तेथोनि मतिनार कुरु जाण । तष्यंत त्याचा जाणिजे ॥ ९ ॥ <br>
तयापासोन जाहला ईलिन । त्याचा दुष्यंतराव जाण । <br>
त्यापासोन भरत निधान । त्याचे वंशीं भारत तुम्ही ॥ १० ॥ <br>
भरताचा सुहोत्र पुण्यरुप । तयाचा पुत्र हस्तिप । <br>
तेणें आपला नामप्रताप । हस्तनापुर रचियेलें ॥ ११ ॥ <br>
त्याचा विकट पुढें अजमीढ नृपनाथ । त्याचा संवरण पुण्यवंत । <br>
तेथूनि कुरुक्षत्रियनिर्मित । कुरुवंशीं कौरव तुम्ही ॥ १२ ॥ <br>
त्याचा पुत्र परीक्षिति अभिधान । तेंच नाम आथिलें त्वत्पित्याचें पूर्ण । <br>
त्याचा भीमनामें नंदन । त्याचा प्रतीप जाणिजे ॥ १३ ॥ <br>
त्याचा पुत्र शंतन । त्याचा बाल्हीक सहोदर पूर्ण । <br>
शंतनुसुत देवव्रत जाण । भीष्म नाम तयाचें ॥ १४ ॥ <br>
शंतनु वरी सत्यवती । दोघे पुत्र जाहली प्रसवती । <br>
चित्रांगद नामें नृपती । विचित्रवीर्य दुसरा ॥ १५ ॥ <br>
त्याविचित्रवीर्याचे पुत्र । धृतराष्ट्र पंडू विदुर । <br>
एक शत कुमार । धृतराष्ट्रासी जाहले ॥ १६ ॥ <br>
पंडूचे पांच सुत । नामें त्रिभुवनीं विख्यात । <br>
द्रौपदीउदरीं जन्मत । पांच कुमार पांडवांचे ॥ १७ ॥ <br>
प्रतिविंध्य श्रुतसोम । श्रुतकीर्ति शतानीक उत्तम । <br>
पांचवा श्रुतकर्मा नाम । पांच कुमार पांचांचे ॥ १८ ॥ <br>
पार्थभार्या कृष्णभगिनी । सुभद्रादेवी वसुदेवनंदिनी । <br>
तिचे उदरी मभिमन्यु गुणी । प्रतिअर्जुन जन्मला ॥ १९ ॥ <br>
अभिमन्युपुत्र परीक्षिति । तुझा पिता जाण भूपति । <br>
त्याचे पोटीं तूं पुण्यमूर्ति । जनमेजय राजेंद्रा ॥ २० ॥ <br>
तुझे पुत्र दोघे जण । शतनीक शतकर्ण । <br>
त्याचा पुत्र सुदंताभिधान । नातु तुझा जनमेजया ॥ २१ ॥ <br>
एवं नारायणापासोन । तुझा नातु सुदंत पावन । <br>
अठ्ठेचाळीस पुरुष पूर्ण । वंशमाला सांगितली ॥ २२ ॥ <br>
इक्ष्वाकुवंशीं परम । राजा जाहला महाभिष नाम । <br>
तेणें अश्वमेध उत्तम । एक सहस्त्र केले पैं ॥ २३ ॥ <br>
शत एक राजसूय यज्ञ । करुन पावला स्वर्गभुवन । <br>
त्यास बहु मानी सहस्त्रनयन । देव मान अति देती ॥ २४ ॥ <br>
एकदा ब्रह्मसभेस महाभिष । येऊनि बैसला पुण्यपुरुष । <br>
तों गंगामूर्ति निर्दोष । सुवस्त्र नेसे त्वरेनें ॥ २५ ॥ <br>
तों वातें फिटलें वसन । सभा पाहे अधोवदन । <br>
परि महाभिषें अवलोकून । क्षण एक ती पाहिली ॥ २६ ॥ <br>
महाभिषाकडे पाहोन । गंगा जाहली हास्यवदन । <br>
ते देखोनि चतुरानन । शापवचन बोलत ॥ २७ ॥ <br>
स्वर्गवास टाकून विशेष । मृत्युलोकीं व्हाल मनुष्य । <br>
कामना पुरतां स्वपदास । बहुकालें पावाल ॥ २८ ॥ <br>
असो गंगा विचरतां गगनीं । अष्टवसु देखिले नयनीं । <br>
रोदन करितां देवतटनी । तयां साक्षेपें पुसतसे ॥ २९ ॥ <br>
वसु म्हणती भागीरथि । वसिष्ठें शाप दिला आम्हांप्रति । <br>
मानव होऊनि अधोगति । मृत्युलोकीं उपजाल ॥ ३० ॥ <br>
वसिष्ठाची गाय चोरुनी । आम्हीं आश्रमीं बांधिली नेऊनी । <br>
म्हणोन शाप वदला मुनी । तुजे उदरीं जन्मूं आतां ॥ ३१ ॥ <br>
तरी उपजतांच नेऊन । गंगेंत देईं टाकून । <br>
सोडवीं मनुष्यदेहापासून । शापमोचन होईल ॥ ३२ ॥ <br>
गंगा म्हणे ते अवसरीं । लोक मज म्हणती असुरी । <br>
अष्ट पुत्र निर्धारीं । कैसे टाकूं उदकांत ॥ ३३ ॥ <br>
वसु म्हणती ते वेळीं । सात टाकीं गंगाजळीं । <br>
आठवा वसु प्रतिपाळीं । प्रतापसूर्य सज्ञान ॥ ३४ ॥ <br>
अष्ट वसूंचे मिळोन अंश । एक पुत्र होईल विशेष । <br>
महाज्ञानी निर्दोष । जितेंद्रिय धर्मात्मा ॥ ३५ ॥ <br>
हस्तनापुरीचा प्रतीप नृपवर । मृगयामिषें हिंडे गिरिगव्हर । <br>
भागीरथीतीरीं जातां सत्वर । श्रम पावोन बैसला ॥ ३६ ॥ <br>
तों प्रवाहांतून अकस्मात । गंगा निघाली मूर्तिमंत । <br>
दिव्याभरणी भूषित । श्वेतवसना गौरांगी ॥ ३७ ॥ <br>
गंगा आनंदवल्लीचें सुमन । कीं लावण्यभूमीचें निधान । <br>
कीं शुभ्रसुमनमाला पूर्ण । अपर्णावरमस्तकींची ॥ ३८ ॥ <br>
कीं श्रृंगारनभींची चपला । कीं साक्षात दुसरी कमला । <br>
आनंदवनींची वेल्हाळा । कुरंगिणी चमकत ॥ ३९ ॥ <br>
एसें देखोनि ते अवसरीं । प्रतीप मनीं आश्चर्य करी । <br>
म्हणे उमा रमा कीं सावित्री । कीं सरस्वती साक्षात ही ॥ ४० ॥ <br>
रायाचे सव्यांकीं ते वेळीं । बैसे गंगा श्रृंगारवल्ली । <br>
म्हणे राया तूं प्रतापबळी । मज वरीं ये वेळे ॥ ४१ ॥ <br>
राजा म्हणे देवतटिनी । मी व्रतस्थ आहें एकपत्‍नी । <br>
सव्यांकीं बैसलीस येऊनी । तरी स्नुषा कन्या तैसी तूं ॥ ४२ ॥ <br>
तरी माझिया पुत्राची पत्‍नी होऊन । राजभोग घेईं संपूर्ण । <br>
गंगा म्हणे मी पुत्र जन्मवीन । विजयध्वज वंशासी ॥ ४३ ॥ <br>
सुरनदी ऐसें बोलोन । सवेंच पावली अंतर्धान । <br>
पुढें महाभिष जाहला शंतन । पुत्र प्रतीपरायांचा ॥ ४४ ॥ <br>
देशोदेशींचे भूपती । शंतनूस कन्या देऊं म्हणती । <br>
वचन न गोंवीच नृपती । स्नुषा गंगा इच्छित ॥ ४५ ॥ <br>
शंतनुनामक पुत्राप्रती । प्रतीप सांगे एकांतीं । <br>
तुज गंगा वरील अतिप्रीतिं । आणिक युवती न वरीं तूं ॥ ४६ ॥ <br>
ऐसें बोलोन झडकरी । छत्र धरिलें पुत्रावरी । <br>
आपण तपा गेला ते अवसरीं । परत्र मोक्ष साधावया ॥ ४७ ॥ <br>
इकडे शंतनु गंगातीरीं । सर्वकाल मृगया करी । <br>
मार्ग लक्षीत अंतरीं । तों जन्हुकुमारी प्रकटली ॥ ४८ ॥ <br>
इंदिरेची अपरप्रतिमा । तैसी प्रकटली दिव्य रामा । <br>
माळ घाली सार्वभौमा । शंतनुराया ते काळीं ॥ ४९ ॥ <br>
म्हणे जें मी राया करीन । तें तुवा मानावें प्रमाण । <br>
माझें कर्तृत्व म्हणतां अप्रमाण । मी जाईन तेच क्षणीं ॥ ५० ॥ <br>
राव म्हणे जें तूं करिशी । तें मी न मोडीं निश्चयेंसीं । <br>
भाष देऊनि तियेसी । पट्टमहिषी आणिली घरा ॥ ५१ ॥ <br>
जान्हवीसंगें उल्हास । तृणवत मानी स्वर्गसुखास । <br>
वर्ष तें वाटे निमिष । तिशीं विलास भोगितां ॥ ५२ ॥ <br>
गर्भवती जाहली राणी । पुत्र प्रसवली सुगुणी । <br>
परी तें बाळ तत्काळ नेऊनी । गंगागर्भीं टाकिलें ॥ ५३ ॥ <br>
सप्त पुत्र ऐसेच टाकिले । शंतनु भिडेनें न बोले । <br>
आठवा पुत्र यथाकालें । प्रतिसूर्य जन्मला ॥ ५४ ॥ <br>
तो गंगाजळी टाकावा । तों वसुधापति आला आडवा । <br>
म्हणे एवढा तरी न टाकावा । महातामसे असुरि ॥ ५५ ॥ <br>
वंशवृक्षनिर्मूळकारिणी । केवल तीक्ष्ण कुथारिणी । <br>
तूं नारी नव्हेस सर्पिणी । पिलीं प्रसवूनि भक्षिलीं ॥ ५६ ॥ <br>
देवतटिनी बोले वचन । जाहलें वसुशापविमोचन । <br>
मी जात्यें आतां येथून । तूं मजविण राज्य भोगीं ॥ ५७ ॥ <br>
आठवा पुत्र उत्तम । तुज पुढें देईन भीष्म । <br>
ऐसें बोलोन सप्रेम । गुप्त जाहली जान्हवी ॥ ५८ ॥ <br>
सांगातें नेला कुमार । मग तळमळी राजेश्वर । <br>
भोग वाटती जैसे विखार । गंगेविना रायातें ॥ ५९ ॥ <br>
रायें केला विवेक । म्हणे नश्वर सर्व क्षणिक ।<br>
मग इंद्रिये नियमूनि नैष्ठिक । राज्य नीतीनें चालवी ॥ ६० ॥ <br>
गंगावियोगें आकळे मनीं । न पाहे दुसरी कामिनी । <br>
छत्तीस वर्षें या प्रकारेंकरुनी । शंतनु राज्य लोटी हो ॥ ६१ ॥ <br>
भागीरथीच्या तीरीं त्वरित । राव मृगया करीत जात । <br>
गंगा आठवूनि मनांत । सद्‌गदित पहातसे ॥ ६२ ॥ <br>
तों भागीरथीचें जल । स्वल्प वाहे झुळझुळ । <br>
चकित पाहे भूपाळ । म्हणे मूळ शोधूं आतां ॥ ६३ ॥ <br>
हरिद्वारापर्यंत । राव चालिला शोधित । <br>
तों प्रवाह कोंडिला अद्‍भुत । शरसंधानीं भीष्मदेवें ॥ ६४ ॥ <br>
पुत्र आपुला हें न कळे । परि मोहें अंतर भरलें । <br>
भूषणीं भूषित स्वरुप चांगलें । राव बोले ते वेळीं ॥ ६५ ॥ <br>
म्हणे कोणाचा तूं सुत । स्नेह उपजला मज बहुत । <br>
तों भीष्मदेव जाहले गुप्त । गंगाजळीं ते वेळीं ॥ ६६ ॥ <br>
राजा खेद पावला बहुत । गंगा आठविली मनांत । <br>
नयनीं आले आश्रुपात । म्हणे धांवें वल्लभे ॥ ६७ ॥ <br>
आठवा पुत्र देईन । म्हणून बोललीस वचन । <br>
सत्य करीं मज भेटून । कठिण मन करुं नको ॥ ६८ ॥ <br>
तों हातीं धरुन सुत । गंगा प्रकटली अकस्मात । <br>
जैसें परम भाग्यें आराध्यदैवत । निधान देत आणूनि ॥ ६९ ॥ <br>
वस्त्राभरणीं भूषित । मुक्तमाला पदकें झळकत । <br>
ऐसा आणूनियां सुत । देती जाहली रायातें ॥ ७० ॥ <br>
म्हणे सांभाळीं आपुला नंदन । यास वसिष्ठापासोन विद्यादान । <br>
हा भार्गवरामापासून । धनुर्वेद शिकलासे ॥ ७१ ॥ <br>
मंत्रविद्येमाजी प्रवीण । जाहला वाचस्पतीपाशीं पूर्ण । <br>
सोमवंशविजयध्वज जाण । नेईं नंदन गृहातें ॥ ७२ ॥ <br>
युवराज्य यासी देईं । सागरान्तमेदिनी सर्वही । <br>
तुझी आज्ञा चालवील पाहीं । नाहीं ज्ञानी दुसरा ॥ ७३ ॥ <br>
ऐसें बोलोनि देवतटिनी । गुप्त जाहली तेच क्षणीं । <br>
हातीं कुमार धरुनी । शंतनु आला हस्तिनापुरा ॥ ७४ ॥ <br>
सकळ प्रजा राजे येऊन । भीष्मास करिती नमन । <br>
भेरी मंगलतुरें वाजवून । राज्यभर ओपिला ॥ ७५ ॥ <br>
सर्वांविषयीं चतुर । कार्यमात्रीं दक्ष फार । <br>
आवरिला सर्व राज्यभार । व्यंग न पडे कोठेंही ॥ ७६ ॥ <br>
विशेष वेतन मान बहुत । देऊन सेवक मोहिले समस्त । <br>
याचक दानें केला तृप्त । दरिद्र नाहीं शोधितां ॥ ७७ ॥ <br>
अवलोकून गंगानंदन । राजा सदा आनंदघन । <br>
म्हणे आयुष्य परिपूर्ण । चतुरानन देवो यासी ॥ ७८ ॥ <br>
शंतनुराव एके दिनीं । मृगया जंव करीत वनीं । <br>
तों दिव्य सुवास घ्राणीं । येऊनियां झगटला ॥ ७९ ॥ <br>
म्हणे कोठें आहे सुवासवस्त । यमानुजातीरीं शोधित जात । <br>
तों पुढें दाशनगर देखत । नौका रक्षीत दाशकुमारी ॥ ८० ॥ <br>
रुप पाहतां सतेज । भुलोन जाय मकरध्वज । <br>
अंगींचा सुवास फांके सहज । योजन एक सभोंवता ॥ ८१ ॥ <br>
राजा म्हणे तियेसी । तूं कोण येथें नौका रक्षिसी । <br>
येरी म्हणे उतरीं पांथिकांसी । दाशकुमारी मी असें ॥ ८२ ॥ <br>
मन्मथबाणें भेदिला शंतन । मग दाशगृहा आदरें जाऊन । <br>
भेटे स्नेहादरें पूर्ण । तो म्हणे धन्य भाग माझें ॥ ८३ ॥ <br>
मग म्हणे कुंभिनीपालक । तुज मागणें आहे एक । <br>
येरु म्हणे मी तुझा रंक । प्राण सांडीन ओंवाळूनि ॥ ८४ ॥ <br>
परम सुंदर तुझी नंदिनी । ते करीं माझी पट्टराणी । <br>
दाश म्हणे ते क्षणीं । विचार एक असे पैं ॥ ८५ ॥ <br>
इचे पोटीं होईल पुत्र । तो वंशवर्धनीं नृपछत्र । <br>
ऐसी भाषा द्यावी निर्धार । ऐकुनि नृपवर दचकला ॥ ८६ ॥ <br>
भीष्माऐसा पुत्र पाहीं । ब्रह्मांडांत दुजा नाहीं । <br>
तनुमधन सर्वही । ओवाळावें त्यावरुनी ॥ ८७ ॥ <br>
मौनेंच राव उठोन । स्वग्रामा गेला परतोन । <br>
मनीं लागलें सत्यवतीचें ध्यान । न बोले वचन कोणाशीं ॥ ८८ ॥ <br>
शंतनुराव चिंतातुर । भीष्में ऐकतां साचार । <br>
पुसे रायास येऊनि विचार । नमस्कार करोनियां ॥ ८९ ॥ <br>
मजसारिखा पुत्र असतां । तुम्हां काय पडली चिंता । <br>
शक्रास दुर्लभ ज्या वस्ता । आणून देईन क्षणार्धे ॥ ९० ॥ <br>
मग बोले नृपवर । तुजसारिखा नाहीं पुत्र । <br>
परि तुज बंधु असावे साचार । पाठीराखे वाटतें ॥ ९१ ॥ <br>
एक डोळा एक चरण । एक पाणि एक वसन । <br>
याचें सुख मानी तो विवेकहीन । चतुर नव्हे सर्वथा ॥ ९२ ॥ <br>
संसार क्षणिक साचार । एक कुमार तो नव्हे कुमार । <br>
एका स्तंभीं अवघें घर । तगेल कैसें सांग पां ॥ ९३ ॥ <br>
ऐसें बोलतां शंतन । भीष्मास कळलें वर्तमान । <br>
प्रधानास पाचारुन । गंगात्मज सांगतसे ॥ ९४ ॥ <br>
रायास नाहीं विषयस्वार्थ । परि पत्‍नी पाहिजे धर्मार्थ । <br>
गृहस्वामिणी नसतां गृहांत । वाटत शून्य अवघें गृह ॥ ९५ ॥ <br>
तरी वधू पाहा सुंदर । ऐसें ऐकून नृपवर । <br>
पुरोहित पाचारुन समग्र । एकांतीं सांगे तयांतें ॥ ९६ ॥ <br>
सत्यवती दाशनंदिनी । ती करुन द्यावी मज राणी । <br>
तिजविणें नितंबिनी । दुसरी न लगे सर्वथा ॥ ९७ ॥ <br>
ऐसा हा वृत्तांत । भीष्मास जाणविती पुरोहित । <br>
अवश्य म्हणोनि देवव्रत । दाशगृहासी पातला ॥ ९८ ॥ <br>
कैवर्तक सामोरा येत । सन्मानें बैसविले समस्त । <br>
दाशराजासी म्हणे देवव्रत । तूं सोयरा आमुचा ॥ ९९ ॥ <br>
सत्यवती करीं आमुची जननी । विलंब न करावा ये क्षणीं । <br>
दाश म्हणे माझे मनीं । चिंता एक वर्ततसे ॥ १०० ॥ <br>
महाराज तूं देवव्रत । माझे माथा ठेवीं हस्त । <br>
तरी मग बोलेन मात । राग मनांत न धरावा ॥ १०१ ॥ <br>
इचे पोटीं होईल कुमार । तो व्हावा छत्रपति वंशधर । <br>
ऐसें ऐकतां गंगाकुमार । गर्जोनियां बोलतसे ॥ १०२ ॥ <br>
इचे पोटीं होईल कुमार । त्यावरी मी धरीन छत्र । <br>
त्याचा वंश स्थापीन समग्र । सत्य सत्य त्रिवाचा ॥ १०३ ॥ <br>
हा अप्रमाण होईल शब्द । तरी म्लेंच्छ्मुखीं प्रवेशो वेद । <br>
धन्य धन्य म्हणती ब्रह्मवृंद । देवव्रत सत्यवचनी ॥ १०४ ॥ <br>
यावरी बोले किरात । तुझे पुढें होतील सुत । <br>
ते हिरोन गेतील समस्त । युद्ध व्यवहार करुनी ॥ १०५ ॥ <br>
तूं सत्यव्रत महाराज । परि कैसे होतील नेणों आत्मज । <br>
बलाद्‍भुत सतेज । जेष्ठ अधिकारी राज्यातें ॥ १०६ ॥ <br>
ऐसें ऐकतां भीष्म । करिता जाहला अचाट नेम । <br>
जो कोणा न चले निःसीम । त्रिभुवनांत एक तो ॥ १०७ ॥ <br>
यावरी आजन्मपर्यंत । मी ब्रह्मचारी व्रतस्थ । <br>
गंगेसमान स्त्रिया समस्त । त्रिभुवनींच्या केल्या म्यां ॥ १०८ ॥ <br>
मन्मथाचा केला म्यां शिरश्छेद । पायीं बांधिलें येथूनि ब्रीद । <br>
माझा वाङ्नेम प्रसिद्ध । ब्रह्मांडभरी उभविला ॥ १०९ ॥ <br>
संततीविणें मी विशद । पावेन स्वर्गमोक्षपद । <br>
ऐसें ऐकतां सभावृदं । जयजयकार करिती हो ॥ ११० ॥ <br>
दिव्य सुमनांचे संभार । वर्षती वरुन सुरवर । <br>
माथे तुकविती ऋशीश्वर । पितृभक्त धन्य हा ॥ १११ ॥ <br>
तत्काल ती सत्यवती । दाशें दिधली भीष्माचे हातीं । <br>
तेणें वाहोन कनकरथीं । हस्तिनापुरा आणिली ॥ ११२ ॥ <br>
तवं ते समयीं सुमुहूर्त । पाहूनि दोघांचे लग्न लावित । <br>
पिता संतोषोनि वदत । देवव्रत नाम तुज साजे ॥ ११३ ॥ <br>
भीषण केला जेणें नेम । म्हणोन नाम तुझें भीष्म । <br>
इच्छामरण पावसी परम । इह परत्रीं धन्य तूं ॥ ११४ ॥ <br>
सत्यवतीसीं भोगीतां भोग । रायासी उणा वाटे स्वर्ग । <br>
तों पुत्र जाहला सवेग । चित्रांगद या नांवें ॥ ११५ ॥ <br>
आणीक एक संवत्सरा । गरोदर जाहली सुंदरा । <br>
विचित्रवीर्य दुसरा । पुत्र जाहला सुलक्षणी ॥ ११६ ॥ <br>
जातकर्मादि संस्कार । शंतनु करीत समग्र । <br>
बीष्में याचक सत्वर । तृप्त केले सर्व दानें ॥ ११७ ॥ <br>
बालत्व क्रमिलें संपूर्ण । प्राप्त झालें तरुणपण । <br>
तों शंतनु देह ठेवून । स्वर्गाप्रति पावला ॥ ११८ ॥ <br>
तेव्हां उत्तरक्रिया समस्त । भीष्म स्वांगें संपादित । <br>
चित्रांगद जेष्ठ सुत । भीष्में राज्यीं बैसविला ॥ ११९ ॥ <br>
चित्रांगदें पुरुषार्थ करुन । जगत जिंकिलें संपूर्ण । <br>
दिव्य वस्तु आणिल्या हिरोन । राजांपासून पराक्रमें ॥ १२० ॥ <br>
जिंकूनियां यादवेंद्र । वस्तु आणिल्या अपार । <br>
भीष्म पाठिराखा महाशूर । उणें न पडे कोठेंही ॥ १२१ ॥ <br>
तों एक नामाच्या विषादेंकरुनी । गंधर्वराज येऊनी । <br>
हस्तनापुरी समारांगणीं । युद्ध केलें अपार ॥ १२२ ॥ <br>
मग कपट विद्या करुन । घेतला चित्रांगदाचा प्राण । <br>
भीष्मभेणे तेथून । पळून गेला स्वर्गलोका ॥ १२३ ॥ <br>
जाहला एकचि हाहाकार । शोक करी सत्यवती अपार । <br>
मग विचित्रवीर्य सत्वर । राज्यासनीं स्थापिला ॥ १२४ ॥ <br>
सर्व शास्त्रीं केला निपुण । धनुर्वेद अभ्यासी संपूर्ण । <br>
सर्व विषयी भीष्म आपण । अंतर्बाह्य रक्षित ॥ १२५ ॥ <br>
विवाह करावा यावरी । गंगात्मज चिंती अंतरीं । <br>
तों वार्ता सांगितली ऋषीश्वरीं । दिव्य कुमारी काशीश्वराज्च्या ॥ १२६ ॥ <br>
अंबा अंबिका अंबालिका । स्वयंवर मांडलें त्यांचें देखा । <br>
राजे मिळाले नाहीं लेखा । ऐकतां भीष्म आवेशे ॥ १२७ ॥ <br>
प्रतापें जिंकोनि स्वयंवरीं । आणिल्या काशीश्वराच्या कुमारी । <br>
शाण्णव कुळींचे ते अवसरीं । राजे युद्धासी प्रवर्तले ॥ १२८ ॥ <br>
वातापुढें जलदजाळ । तैसे राजे विभांडिले सकळ । <br>
त्यांमाजी शाल्वें तुंबळ । युद्ध केलें भीष्मासीं ॥ १२९ ॥ <br>
महापंडितापुढें युक्ती । अबलांच्या जेवीं न चलती । <br>
तैशी शाल्वाची झाली रीती । पाठ दावूनि चालिला ॥ १३० ॥ <br>
असो विजयी झाला देवव्रत । कुंजरपुरा पातला त्वरित । <br>
कन्या सत्यवतीहस्तीं ओपित । कनिष्ठ बंधूकारणें ॥ १३१ ॥ <br>
विवाहारंभीं ते काळीं । वडिल अंबा काय बोलिली । <br>
शाल्वापाशीं वृत्ति गुंतली । मनीं घातली त्या माळ ॥ १३२ ॥ <br>
ऐसें ऐकतां जाह्नवीसुत । अंबेसी रथीं बैसवित । <br>
संगें सेना देऊनि बहुत । शाल्वापाशीं पाठविली ॥ १३३ ॥ <br>
भीष्में शाल्व विभांडिला । तेणें खेद परम पावला । <br>
तों दळभारेंसीं ते वेळां । अंबा आली शाल्वापाशी ॥ १३४ ॥ <br>
सभेंत बोले येऊन । तुझे ठायीं गुंतलें माझें मन । <br>
मी भीष्माचा निरोप घेऊन । आळें तुज वरावया ॥ १३५ ॥ <br>
शाल्व म्हणे तुज जिंकून । गेला गंगात्मज घेऊन । <br>
मज युद्धीं पराभवून । नेलें जाण तुजलागीं ॥ १३६ ॥ <br>
आतां गेलिया हा प्राण । तुजशीं न करीं कदा लग्न । <br>
एकें स्पर्शितां अन्नपात्र पूर्ण । इतरां जाण उच्छिष्ट तें ॥ १३७ ॥ <br>
परम खेद पावोन । अंबा निघाली तेथून । <br>
कुंजरपुरालागून । येती जाहली फिरोनियां ॥ १३८ ॥ <br>
इकडे अम्बिका अंबालिका दोनी । व्यासादि ऋषि बोलावूनी । <br>
विचित्रविर्याशीं लग्न लावूनी । भीष्म करी सोहळा ॥ १३९ ॥ <br>
संपादिले चार्‍ही दिन । तो अंबा आली परतोन । <br>
म्हणे मी माळ घालीन । गंगात्मजा तुजलागीं ॥ १४० ॥ <br>
शाल्व न वरी मजलागून । तुवां मज आणिलें हिरोन । <br>
मी तुझी भाजा होईन । वाढवीन वंशातें ॥ १४१ ॥ <br>
भीष्म म्हणे मातेसमान । तुजसहित सर्व स्त्रिया जाण । <br>
ऊठ जाईं येथून । आपुलिया पितृगृहा ॥ १४२ ॥ <br>
भीष्म धिक्कारितां जाण । जाहला परम अपमान । <br>
मग एकलीच अंबा निघोन । बदरिकाश्रमाप्रति गेली ॥ १४३ ॥ <br>
तप करुन खडतर । प्रसन्न केला रेणुकापुत्र । <br>
जेणें एकवीस वेळां सर्वत्र । कुंभिनी केली निःक्षत्रिया ॥ १४४ ॥ <br>
प्रसन्न जाहला जामदग्न्य । येरी सांगे सर्व वर्तमान । <br>
तुझां शिष्य गंगानंदन । वर देईं करुनियां ॥ १४५ ॥ <br>
मग अंबेस घेऊन सांगातें । भार्गव आले गजपुरातें । <br>
समाचार कळतां गंगात्मजातें । येत सामोरा गजरेंसी ॥ १४६ ॥ <br>
करुनियां सष्टांग नमन । नगरांत आणिला भृगुनंदन । <br>
रत्‍नाभिषेक करुन । सर्वोपचारें पूजिला ॥ १४७ ॥ <br>
मग म्हणे परशुधर । ईस वरीं तूं सत्वर । <br>
भीष्म बोले जोडूनि कर । सर्व स्त्रिया माझ्या माता ॥ १४८ ॥ <br>
परम कोपला जामदग्न्य । मोडिसी माझें आज्ञावचन । <br>
मजशीं करीं युद्धकदंन । किंवा लग्न लावीं इशीं ॥ १४९ ॥ <br>
भीष्म बोले धरुन चरण । मी अवश्य युद्ध करीन । <br>
मग सिद्ध करुन दोन स्यंदन । नगराबाहेर पातले ॥ १५० ॥ <br>
एक रथ आणि सारथी । दिधला मग भार्गवाप्रती । <br>
आपण बैसला दुजे रथीं । महाव्रती भीष्म बोले ॥ १५१ ॥ <br>
म्हणे स्वामींनीं टाकावे बाण । तों भार्गवें चाप ओढून । <br>
दोन शर सोडून । भुजा दोन्ही भेदिल्या ॥ १५२ ॥ <br>
भीष्म उतरुन रथाखालता । गुरुचरणीं ठेवी माथा । <br>
म्हणे क्षत्रियाचे बाण आतां । केवीं साहसी विप्रवर्या ॥ १५३ ॥ <br>
पुढती रथावरी बैसोन । युद्ध करी गंगानंदन । <br>
पांच बाणीं संपूर्ण । शरीर भेदिलें भार्गवाचें ॥ १५४ ॥ <br>
तेवीस दिवसपर्यंत । युद्ध जाहलें अत्यद्‍भुत । <br>
मेरु मांदार भिडत । तेवीं दोघे दिसती हो ॥ १५५ ॥ <br>
कीं इंद्र आणि चंद्र जाण । कीं रमानाथ आणि उमारमण । <br>
शस्त्रजाळें संपूर्ण । भरिती गगन दोघेही ॥ १५६ ॥ <br>
कीं सागर आणि अंबर । किंवा वासुकी आणि सहस्त्रवक्त्र । <br>
कीं वसिष्ठ आणि विश्वामित्र । तैसे दोघे भीडती ॥ १५७ ॥ <br>
कौतुक पाहती निर्जर । भीष्में भार्गव केला जर्जर । <br>
हृदयीं खडतरतां निर्वाण शर । ध्वजस्तंभीं टेंकला ॥ १५८ ॥ <br>
ऐसें गंगात्मजें देखोन । धावला सद्‌गद होऊन । <br>
नेत्रांस जीवन लावून । घाली पवन स्वहस्तें ॥ १५९ ॥ <br>
सावध जाहला परशुधर । हृदयीं धरिला गंगापुत्र । <br>
म्हणे माझी विद्या समग्र । तुझे ठायीं बिंबली ॥ १६० ॥ <br>
पुनः म्हणे परशुराम । पूर्ण जाहला माझा नेम । <br>
अंबे तूं पितृगृहास जाईं परतोन । देह दंडून करीं तप ॥ १६१ ॥ <br>
गजपुरांत आला भीष्म । स्वस्थानीं गेला भार्गवराम । <br>
मग त्या अंबेनें परम । घोरवन सेविलें ॥ १६२ ॥ <br>
म्हणे भीष्माचा घेईन प्राण । घोर तप आचरोन । <br>
मग योगसाधन करुन । देह टाकिला अंबेनें ॥ १६३ ॥ <br>
इकडे द्रुपद त्रिनेत्र । प्रसन्न करुन मागे पुत्र । <br>
मग बोलिला पंचवक्त्र । ऐक सादर जनमेजया ॥ १६४ ॥ <br>
पूर्वीं स्त्री मग पुरुष जाण । ऐसा होईल तुज नंदन । <br>
तीच अंबा स्त्री होऊन । द्रुपदोदरीं जन्मली ॥ १६५ ॥ <br>
शिखंडी नाम ठेवित । लोकांत गुप्त केली मात । <br>
पुरुषवेष त्यास देत । जाहला सुत थोर तो ॥ १६६ ॥ <br>
दशार्णदेशींचा हिरण्यनृपती । त्याची कन्या केली शिखंडीप्रती । <br>
लग्न जाहल्या एकांतीं । स्त्री पातली भोगकामा ॥ १६७ ॥ <br>
नाहीं पुरुषत्व कामविकार । ओळखिलें स्त्रीशरीर । <br>
राजकन्या उठोनि सत्वर । जात माहेरा आपुल्या ॥ १६८ ॥ <br>
सांगे पित्यास वर्तमान । तेणें दळ सिद्ध करुन । <br>
पांचालपुरास येऊन । आरंभिलें भांडण द्रुपदाशीं ॥ १६९ ॥ <br>
म्हणे स्त्रीचा करुन सुत । कैसा केला अनर्थ । <br>
मी करीन तुझा घात । कीं माझा प्राण वेंचीन ॥ १७० ॥ <br>
इकडे शिखंडीनें रात्रीं उठोन । पळत घेतलें घोर आरण्य । <br>
एकांतीं करिता रोदन । तों कुबेरगण पातला ॥ १७१ ॥ <br>
त्याचें नाम स्थूलकरण । पुसता झाला शिखंडीलागून । <br>
तेणें जाहलें तें मूळींहून । वर्तमान निवेदिलें ॥ १७२ ॥ <br>
स्थूलकरण म्हणे तुझें स्त्रीपण । मी घेतों आठ दिवस जाण । <br>
माझें पुरुषत्व तूं घेऊन । कार्य संपादीं जाऊनि ॥ १७३ ॥ <br>
मग स्त्रीपण देऊन त्यासी । पुरुष होऊन आला नगरासी । <br>
वर्तमान सांगे द्रुपदासी । येरु मनीं संतोषला ॥ १७४ ॥ <br>
मग हिरण्याकडे पाठविले चार । म्हणे पाहें येऊन समाचार । <br>
माझा पुरुष असतां पुत्र । काय विचार मानिला ॥ १७५ ॥ <br>
पाहती स्त्रिया पाठवून । तों शिखंडी देखिला जेवीं मदन । <br>
जाहलें स्त्रीचें समाधान । सेना घेऊन श्वशुर गेला ॥ १७६ ॥ <br>
लोटलिया आठ दिवस । शिखंडी गेला कुबेरवनास । <br>
उदया आलें भाग्य विशेष । वैश्रवण आला कानना त्या ॥ १७७ ॥ <br>
तों स्थूलकरण स्त्रीवेष धरुन । बैसला लज्जित आकर्षून । <br>
कुबेर जाणोन हें वर्तमान । शाप देता जाहला ॥ १७८ ॥ <br>
शिखंडीचा होय जों देहांत । तोंवरी असो त्यास पुरुषत्व । <br>
तूं स्त्री होऊन बैस येथ । वचन असत्य नव्हे कदा ॥ १७९ ॥ <br>
तों शिखंडी येऊन । धरित कुबेराचे चरण । <br>
येरु म्हणे पुरुषत्वेंकरुन । सुखें नांदें निजगृहीं ॥ १८० ॥ <br>
शिखंडी आला परतोन । पितयास सांगे वर्तमान । <br>
सदाशिव जाहला पूर्वीं प्रसन्न । चरित्र जाण त्याचें हें ॥ १८१ ॥ <br>
एवं भीष्मवध कल्पून मनांत । अंबा शिखंडी जाहला सत्य । <br>
सिंहावलोकनें समस्त । कथा ऐकें मागील ॥ १८२ ॥ <br>
उभयदारांसहित । विचित्रवीर्य क्रीडत । <br>
पुढें संतान नसतां अकस्मात । रोग रायातें लागला ॥ १८३ ॥ <br>
उदंड वैद्य आणून । भीष्म करी औषधप्रयत्‍न । <br>
परी आयुष्यसूर्य अस्तमान । पावता झाला ते काळीं ॥ १८४ ॥ <br>
विचित्रविर्य पावतां मरण । सत्यवती आणि गंगानंदन । <br>
शोकार्णवीं जाहलीं निमग्न । वंशसंतान बुडालें ॥ १८५ ॥ <br>
उत्तरकार्य संपूर्ण । करिता जाहला गंगानंदन । <br>
सत्यवती करी रोदन । भीष्मकंठीं झोंबोनि ॥ १८६ ॥ <br>
मग भीष्में विवेकयुक्तीं । शांत केली सत्यवती । <br>
माता भीष्मास म्हणे एकांतीं । वंश वाढवीं पुढारां ॥ १८७ ॥ <br>
तूं आपलें करुन लग्न । वाढवीं वंशसंतान । <br>
भीष्म म्हणे मातेसमान । नारीमात्र सर्वही ॥ १८८ ॥ <br>
चळती मेरु आनि मांदार । वरुणदिशे उगवे मित्र । <br>
मर्यादा सोडिल सागार । परी नेम माझा टळेना ॥ १८९ ॥ <br>
वायु पडे मोडून चरण । कुंभिनी सांडील सह्स्त्रवदन । <br>
परी माझें नेमवचन । न टळे माते कल्पांतीं ॥ १९० ॥ <br>
तरी आपत्कलीं आपद्धर्म साचार । पूर्वींच स्थापिती शास्त्रकार । <br>
प्रार्थूनियां ऋषीश्वर । क्षत्रियकुलें वाढवावीं ॥ १९१ ॥ <br>
एकवीस वेळ निःक्षत्री । परशुरामें केली धरित्री । <br>
मग राजांगनांनी ब्राह्मण श्रोत्री । प्रार्थूनियां वश केले ॥ १९२ ॥ <br>
सतवती म्हणे भीष्मास । तुज सांगतें ऐक रहस्य । <br>
कुमारीदशेंत जाहला व्यास । यमुनाद्वीपीं मजपासूनी ॥ १९३ ॥ <br>
महायोगी पराशर । सुगंध केलें माझें शरीर । <br>
कुमारीत्व न मोडतां साचार । व्यास महाराज जन्मला ॥ १९४ ॥ <br>
तरी तयासी प्रार्थून । वाढवावें वंशसंतान । <br>
ऐसें ऐकतां गंगानंदन । आनंदें टाळी पिटीत ॥ १९५ ॥ <br>
म्हणे माते न लावीं व्यवधान । प्रार्थीं आतां कृष्णद्वैपायन । <br>
येरी करपाद प्रक्षालून । करी ध्यान व्यासाचें ॥ १९६ ॥ <br>
निशांतीं प्रकटे आदित्य । कीं कुंडांतून निघे आराध्यदैवत । <br>
तैसा सत्यवतीपुढें प्रकट । साक्षात व्यास नारायण ॥ १९७ ॥ <br>
चंद्र सूर्य कृशान । एके ठायीं जाहले संपूर्ण । <br>
तैसें स्वरुप देदीप्यमान । पाहतां मन निवतसे ॥ १९८ ॥ <br>
अवलोकितां व्यासध्यान । दुःखदोष जाय विरोन । <br>
ज्याचें करितां स्मरण । सकल विघ्नें नासती ॥ १९९ ॥ <br>
भीष्में धरिले दृढ चरण । मग तो कृष्णद्वैपायन । <br>
मातेस करी नमन । म्हणे स्मरण कां केलें ॥ २०० ॥ <br>
म्हणे पुत्रा संकट पडलें । म्हणोनि तुज बोलाविलें । <br>
दोघे अनुज तुझे पडले । कालानलीं जाऊनि ॥ २०१ ॥ <br>
तुटला वंश खुंटलें संतान । तुज अधिकार असे पूर्ण । <br>
तरी देऊनि वीर्यदान । पुत्रवती करीं दोघींस ॥ २०२ ॥ <br>
भारतवल्ली खंडोन । गेली विचित्रवीर्यापासून । <br>
तरी शुक्रजीवन घालून । वृद्धि पुढें करावी ॥ २०३ ॥ <br>
अवश्य म्हणे कृष्णद्वैपायन । शुचिर्भूत स्त्रिया होऊन । <br>
माझें तेज परम दारुण । साहिलें पाहिजे निर्भयें ॥ २०४ ॥ <br>
सत्यवती म्हणे सुता । तूंचि तयांस धैर्यदाता । <br>
उशीर न लावीं आतां । फलोत्पत्ति होऊंदे ॥ २०५ ॥ <br>
एकांतीं आसन घालूनी । व्यास बैसले अनुष्ठानीं । <br>
मध्य झालिया निशीथिनी । स्नुषेस सांगे सत्यवती ॥ २०६ ॥ <br>
करुनियां मंगलस्नान । करावें हरिहरपूजन । <br>
देऊनियां अपार दान । विप्रभोजन मनेच्छा ॥ २०७ ॥ <br>
तैसेंच करी अंबिका । चातुर्यकासारमरालिका । <br>
कीं चढत चालिली कनकलतिका । व्यासकल्पद्रुमावरी ॥ २०८ ॥ <br>
उग्र तेज देखतां वेगीं । कंप सुटला अंबिकेलागीं । <br>
व्यास प्रवर्तले सुरतसंगीं । नयन झांकी नारी ती ॥ २०९ ॥ <br>
वीर्य निक्षेपून उदरीं । वेदव्यास आले बाहेरी । <br>
जननी म्हणे व्यासा सांग निर्धारीं । पुत्र कैसा उपजेल ॥ २१० ॥ <br>
व्यास म्हणे सुत सुलक्षण । नवनागसहस्त्रबली पूर्ण । <br>
परी इणें भयें झांकिले नयन । पुत्रहि अंध होईल ॥ २११ ॥ <br>
सत्यवती म्हणे कर्म गहन । अंधास काय राज्यासन । <br>
मग म्हणे सुता कृपेंकरुन । अंबालिकेस पुत्र देईं ॥ २१२ ॥ <br>
निकें म्हणोन परशारनंदन । तत्काल पावला अतंर्धान । <br>
तों धृतराष्ट्र जन्मला चक्षुहीन । नवनागसहस्त्रबली ॥ २१३ ॥ <br>
पुत्र देखतां दृष्टीं । सत्यवती झाली कष्टी । <br>
मग म्हणे कैसी करावी गोष्टी । धांवें जगजेठी व्यासदेवा ॥ २१४ ॥ <br>
तत्काल प्रकटला कृष्णद्वैपायन । बैसला एकांतीं जाऊन । <br>
अंबालिका श्रृंगार करुन । तयाजवळी पातली ॥ २१५ ॥ <br>
नृसिंह देखतां इंदिरा । कांपूं लागली थरथरां । <br>
तैसी भोगा प्रवर्ततां सुंदरा । व्यास तेज न सोसे ॥ २१६ ॥ <br>
शरीर जाहलें पांडुरवर्ण । बाहेर आले भोग देऊन । <br>
माता म्हणे बोले वचन । सुलक्षणी पुत्र कैसा तें ॥ २१७ ॥ <br>
परम सुलक्षण राजपुत्र । होईल धर्मात्मा अति पवित्र । <br>
मातृदोषें शरीर । कर्पूर वर्ण होईल ॥ २१८ ॥ <br>
धृतराष्ट्रस शतपुत्र । पंडूस होतील पांच कुमार । <br>
त्या पांडवांस श्रीकरधर । साह्य होईल सर्वस्वें ॥ २१९ ॥ <br>
व्यास स्वस्थाना पावत । पुढें अंबालिका जाहली प्रसूत । <br>
कर्पूरगौर तैसा सुत । पंडुराज जन्मला ॥ २२० ॥ <br>
सर्व लक्षणीं संपूर्ण । परी बाल देखतां पांडुरवर्ण । <br>
सत्यवती स्मरे व्यासालागून । तत्काल प्रकटला जगदगुरु ॥ २२१ ॥ <br>
म्हणे एक अंध एक पांडुरवर्ण । अंबिकेस पुनः भोग देऊन । <br>
तृतीय पुत्र सुलक्षण । निर्मीं आतां गुणालया ॥ २२२ ॥ <br>
कुमारीदशेंत जाहला म्हणोनी । एकांतीं बैसला काननीं । <br>
कानीन म्हणती व्यासालागूनी । अर्थ पूर्ण हाचि असे ॥ २२३ ॥ <br>
अंबिकेस सांगे सत्यवती । तूं जाईं धैर्य धरीं एकांतीं । <br>
अवश्य म्हणोनि ते दासीप्रति । श्रृंगार करुन पाठवित ॥ २२४ ॥ <br>
तेज न सोसे आपणासी । म्हणोन पाठविलें दासीसी । <br>
तंव ते आनंदमय मानसीं । सुरतानंदें रिझवीत ॥ २२५ ॥ <br>
न धरी उग्रतेचें भय । कायावाचामनें पाहे । <br>
संतोषविला ऋषिवर्य । स्तवनें अंगमर्दनें ॥ २२६ ॥ <br>
परिचारिका जातिहीन । हृदयीं निर्मल शुद्ध मन । <br>
दिघींपरीस तिचे संगेकरुन । सुखी झाला श्रीव्यास ॥ २२७ ॥ <br>
बाहेर आला कानीन । माता पुसे पुत्रालागून । <br>
तो म्हणे भक्तराज होईल पूर्ण । परि क्षेत्र पालटलें ॥ २२८ ॥ <br>
आतां सीमा जाहली येथून । गुप्त जाहला द्वैपायन । <br>
पुढें विदूर जन्मला पूर्ण । त्रिकालज्ञानी भक्त जो ॥ २२९ ॥ <br>
सर्व गुणीं पुरता । जन्मला हा ऐसा क्षत्ता । <br>
धर्माचा अवतार तत्त्वतां । विवेकी आणि निपुण पैं ॥ २३० ॥ <br>
मांडव्यें शाप दिधला । म्हणोनि दासीउदरीं जन्मला । <br>
जनमेजय म्हणे ते वेळां । शापाचा काय हेतु ॥ २३१ ॥ <br>
वैशंपायन म्हणे ऐक सादर । मांडव्य महाराज मुनीश्वर । <br>
तरुतलीं उभा निरंतर । एके चरणीं एकांतवनीं ॥ २३२ ॥ <br>
ऊर्ध्वबाहु उभा अहोरात्र । तों नृपभांडारीं पडले तस्कर । <br>
वस्तु हरिल्या अपार । पळती सत्वर तेथूनियां ॥ २३३ ॥ <br>
पाठीं धांवतीं राजदूत । तस्कर जाहले भयभीत । <br>
ऋषीचे पाठीशीं लपत । संकोचित होऊनियां ॥ २३४ ॥ <br>
मांडव्य हें कांहीं नेणे । तंव तेथें आलें धांवणें । <br>
म्हणती चोर संग्रहिले येणें । तापसीवेषें मैंद हा ॥ २३५ ॥ <br>
तस्करांसहित मांडव्यासी । मारीत आणिलें राजद्वारासी । <br>
शूलीं घातला महर्षी । तस्करांसहित राजाज्ञें ॥ २३६ ॥ <br>
शूलीं घातला तपोधन । परी योगबलें रक्षिला प्राण । <br>
तैसाच करी अनुष्ठान । शूलीं आसन चळेना ॥ २३७ ॥ <br>
तों पक्षिवेषें सखेद मुनी । पुसती मांडव्यालागूनी । <br>
कवण्या कर्मेंकरुनी । पावलासि यादुःखा ॥ २३८ ॥ <br>
येरु म्हणे अन्याय नसतां मातें । शूलीं दिधलें नृपनाथें । <br>
हेर सांगती रायातें । ऋषि नेणता दंडिला ॥ २३९ ॥ <br>
राजा धांवला सपरिवारीं । मांडव्या देखोन रोदन करी । <br>
म्हणे नेणतां अपराध निर्धारी । मज घडला ऋषिवर्या ॥ २४० ॥ <br>
मग सूत्रधारी आणूनी । शूल काढी कर्वतूनी । <br>
ऋषि तत्काल देह त्यागूनी । यमपुरीस पातला ॥ २४१ ॥ <br>
यमास म्हणे ते वेळीं । मज कां तुवां दिधलें शूलीं । <br>
येरु म्हणे पतंगी कां घातली । कंटकाग्रीं पूर्वीं तुवां ॥ २४२ ॥ <br>
त्याचि दोषें सबल । तुज प्राप्त जाहला शूल । <br>
ऋषि कोपला तत्काल । शाप देत यमातें ॥ २४३ ॥ <br>
दोष बहुत लहान । मेरुहून दंड गहन । <br>
परम हिंसक तूं दुर्जन । जगद्‍भक्षक दुष्टात्मा ॥ २४४ ॥ <br>
दासीपोटीं तुज हो जनन । वर्तसी दरिद्रेंकरुन । <br>
यम धरी मग चरण । उश्शापवचन बोलावें ॥ २४५ ॥ <br>
उपजसी व्यासवीर्येंकरुनी । परि महाभक्त त्रिकालज्ञानी । <br>
रत होशील कृष्णभजनीं । पंडिताचार्य विवेकी ॥ २४६ ॥ <br>
म्हणोनि महाज्ञानी विदुर । व्यासवीर्यें धर्मावतार । <br>
पुढें कथा परम सुंदर । ब्रह्मानंदें परिसिजे ॥ २४७ ॥ <br>
ब्रह्मानंदा यतिवर्या । श्रीधरवरदा पंढरीराया । <br>
पांडवपालका करुणालया । जगदुद्धारा जगदगुरो ॥ २४८ ॥ <br>
सुरस पांडवप्रतापग्रंथ । आदिपर्व व्यासभारत । <br>
त्यांतील सारांश यथार्थ । षष्ठाध्यायीं कथियेला ॥ २४९ ॥ <br>
स्वस्ति श्रीपांडवप्रतापग्रंथ । आदिपर्वटीका श्रीधरकृत । <br>
वंशावलि भीष्माची जन्ममात । धृतराष्ट्रपंडुविदुरांची ॥ २५० ॥ <br>
इति श्रीधरकृतपांडवप्रतापादिपर्वणि षष्ठोऽध्यायः ॥ ६ ॥ <br>
अद्याय सहावा समाप्त </p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>