<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap40.htm">मागचा अध्याय</a>
</div>
<div class="nex">
<a href="pratap42.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय एकेचाळिसावा </p><br>
<p class="hdr3">कृष्णाने अर्जुनाला गीता सांगितली  </p><br>

<p class="ovi">
श्रीगणेशाय नम: ॥ <br>
जय जय सुभद्रकारके भवानी ॥ मूळपीठद्वारकाविलासिनी ॥ <br>
आदिमायेची तूं कुलस्वामिणी ॥ प्रणवरूपिणी श्रीरंगे ॥ १ ॥ <br>
व्यास वाल्मीक नारद ॥ शुक प्रल्हाद रुक्मांगद ॥ <br>
अंबरीष ऋषि सनकादि ऋषिवृंद ॥ वर्णिती कीर्ति अंबे तुझी ॥ २ ॥ <br>
धर्म भीम सुभद्राकांत ॥ नकुल सहदेव पंडुसुत ॥ <br>
द्रुपद विराट सात्यकी समस्त ॥ दिवटे तुझे नाचती ॥ ३ ॥ <br>
सप्त अक्षौहिणी दळ पूर्ण ॥ या भूतावळी संगे घेऊन ॥ <br>
कुरुक्षेत्रा जाऊन ॥ गोंधळ मांडिला स्वानंदें ॥ ४ ॥ <br>
रणमंडळ हें होमकुंड ॥ द्वेषाग्नि प्रज्वळला प्रचंड ॥ <br>
कौरव बस्त उदंड ॥ आहुती आत पडतील पैं ॥ ५ ॥ <br>
भीष्म द्रोण कर्ण वीर ॥ दुःशासन शकुनि कपटसागर ॥ <br>
इतरही दैत्यांश नृपवर ॥ आहुती घेशील ययांच्या ॥ ६ ॥ <br>
दुर्योधन याची निश्चितीं ॥ शेवटीं घेशील पूर्णाहुती ॥ <br>
राज्यीं स्थापून धर्मनृपती ॥ मग तूं जाशील द्वारके ॥ ७ ॥ <br>
अंबे तुझे दिवटे अपार ॥ त्यांमाजी दासानुदास श्रीधर ॥ <br>
तेणें पांडवप्रतापदीपिका थोर ॥ पाजळिली यथामती ॥ ८ ॥ <br>
आबाल भोळे अज्ञान जन ॥ प्रपंचरजनींत पडले जाण ॥ <br>
त्यांस हे ग्रंथदीपिका पाजळून ॥ सारांशमार्ग दाखविला ॥ ९ ॥ <br>
ब्रह्मानंदा यादवेंद्रा ॥ पंढरीशा करुणासमुद्रा ॥ <br>
श्रीधरवरदा आनंदभद्रा ॥ पुढें चरित्र बोलवीं ॥ १० ॥ <br>
हातीं लेखणी घेऊन लवलाहें ॥ तव वदन मी सदा पाहें ॥ <br>
पुढें आतां लिहूं काय ॥ लवलाहें सांग तें ॥ ११ ॥ <br>
पंढरीशें हें ऐकून ॥ सुहास्यमुखें बोले वचन ॥ <br>
म्हणे मी सांगतो लेखन ॥ करीं तूं तेंच सत्वर ॥ १२ ॥ <br>
ऐसें वदोन चक्रपाणी ॥ हातीं दिधली लेखणी ॥ <br>
श्रीधरसखया येथूनी ॥ भीष्मपर्व लिहीं कां ॥ १३ ॥ <br>
उद्योगपर्व मागें संपतां ॥ वैशंपायनें कथिली कथा ॥ <br>
सप्रेमें जनमेजय श्रोता ॥ अत्यादरें पुसतसे ॥ १४ ॥ <br>
कौरव आणि पांडवदळें ॥ कुरुक्षेत्रीं मिळाली सकळें ॥ <br>
जैसें सागरीं लवण फुटले ॥ प्रलयीं लोटलें भूमीवरी ॥ १५ ॥ <br>
कौरवांशीं करून शिष्टाई ॥ आला क्षीराब्धीचा जांवई ॥ <br>
दुर्योधन कुबुद्धि पाहीं ॥ सहसाही नायके तों ॥ १६ ॥ <br>
सेनापती गंगानंदन ॥ दुर्योधनें केला संपूर्ण ॥ <br>
इकडे धर्में जो धृष्टद्युम्न ॥ रणपट्ट त्यासी बांधिला ॥ १७ ॥ <br>
येथूनि भीष्मपर्व रसाळ ॥ बोले वैशंपायन निर्मळ ॥ <br>
मनीं चिंतूनि व्यासपदकमळ ॥ कथा पुढें चालविली ॥ १८ ॥ <br>
तेच कथेचा अन्वय ॥ धृतराष्ट्रास सांगे संजय ॥ <br>
दोहीं दळी गजर पाहें ॥ विशेष जाहला वाद्यांचा ॥ १९ ॥ <br>
धर्म कृष्णार्जुन भीम देख ॥ इहीं त्राहाटिले बळें शंख ॥ <br>
कौरवदळीही अनेक ॥ वाजविले जलज तेधवां ॥ २० ॥ <br>
दोहीं दळीचा वाद्यगजर ॥ त्यांत कंबू वाजले अपार ॥ <br>
तेथें ब्रह्मांडगोळ समग्र ॥ डळमळत अतिभयें ॥ २१ ॥ <br>
दोन्ही दळे परम सदट ॥ मिळाली जेव्हां सेना अचाट ॥ <br>
वाटे उर्वी शतकूट ॥ होऊनि जाईल क्षणार्धें ॥ २२ ॥ <br>
ऐकतां तों गजर विशेष ॥ ग्रीवा सहस्र डोलवी नागेश ॥ <br>
श्रमित जाहले मानस ॥ म्हणे अनर्थ काय हा ॥ २३ ॥ <br>
भगणें रिचवती भूमंडळी ॥ बैसली मेघांची दातखिळी ॥ <br>
कृतांतासही ते वेळीं ॥ भय अत्यंत वाटलें ॥ २४ ॥ <br>
उचंबळले समुद्रजळ ॥ डळमळलें धरणीमंडळ ॥ <br>
हेलावले सप्त पाताळ ॥ वराह कूर्म दचकले ॥ २५ ॥ <br>
दिग्गज चळचळा कांपती ॥ मेरु मंदार आंदोळती ॥ <br>
सुधापानी परम चित्तीं ॥ भय पावले तेधवां ॥ २६ ॥ <br>
आखंडल मनीं दचकला ॥ अपर्णा पडली शिवाचे गळां ॥ <br>
भयभीत जाहली कमळा ॥ विष्णु तियेसी सांवरी ॥ २७ ॥ <br>
सृष्टि बुडाली देख ॥ तिहीं लोकीं वाजली हांक ॥ <br>
पार्थाचे रथीं आदिपुरुष निःशंक ॥ पाहे विस्मित उगाचि ॥ २८ ॥ <br>
सृष्टि बुडेल हें जाणोन ॥ मुखींचा काढिला पांचजन्य ॥ <br>
तों अवघेच नाद राहोन ॥ तटस्थ जाहलीं दोन्ही दळे ॥ २९ ॥ <br>
वृद्ध बाळ घरीं ठेवून ॥ मिळाले मुख्यीचे वीर तरुण ॥ <br>
तों गजपुरी सत्यवतीनंदन ॥ धृतराष्ट्रासी भेटला ॥ ३० ॥ <br>
म्हणे दोन्ही दळे आटतील ॥ पांडव पांच उरतील ॥ <br>
तूं जरी पुत्रांचे युद्ध पाहशील ॥ तरी मी चक्षु देईन तूतें ॥ ३१ ॥ <br>
विचारें बोले अंबिकानंदन ॥ कुलक्षय न पाहवे माझेन ॥ <br>
मज एथेंच कळेल वर्तमान ॥ ऐसें करीं गुरुवर्या ॥ ३२ ॥ <br>
मग संजयाच्या मस्तकीं हस्त ॥ ठेविता जाहला शुकतात ॥ <br>
म्हणे ज्ञानदृष्टीनें विलोकून समस्त ॥ करीं श्रुत रायातें ॥ ३३ ॥ <br>
जें जें वर्तेल रणाचे समयीं ॥ तें तें सर्वही पाहून येई ॥ <br>
तुज श्रम न होती कांहीं ॥ मनोजवें येतां जातां ॥ ३४ ॥ <br>
तुज शस्त्रें न लागती रणीं ॥ सुखें तूं येई जाई क्षणोक्षणीं ॥ <br>
ऐसें श्रीव्यास बोलोनी ॥ अंतर्धान पावले ॥ ३५ ॥ <br>
संजय म्हणे ते वेळीं ॥ राया दोन्ही दळे सिद्ध जाहलीं ॥ <br>
तुझे पुत्र मिळाले सकळी ॥ नामें ऐक अनुक्रमें ॥ ३६ ॥ <br>
दुर्योधन दुःशासन युयुत्सु जाण ॥ सह जलसंध सहविंद सुलक्षण ॥ <br>
अनुविंद भीष्मवर्मा सुबाहु प्रदर्शन ॥ द्युमत्सेन बारावा ॥ ३७ ॥ <br>
दुर्मुख दुष्कर्ण विशंति विकर्ण ॥ जलशंख उपचित्र चित्राक्ष लोचन ॥ <br>
चारुचित्र दुर्मद शरासन ॥ दुःप्रगाह चोविसावा ॥ ३८ ॥ <br>
विवत्स विकट शुभदर्शन ॥ उपनंद नंद चित्रभान ॥ <br>
चित्रकर्ण सुवर्मा दुर्विष मोचन ॥ सुनाभ जाण छत्तिसावा ॥ ३९ ॥ <br>
आयुर्बाहु महाबाहु चित्रांगद दीर्घचरण ॥ भीष्मवेग भीम बल सुभग जाण ॥ <br>
उग्रायुध भीमकर्णा बलवर्धन ॥ कर्णेयु अठ्ठेचाळिसावा ॥ ४० ॥ <br>
दृढायु बहुकर्मा बृहत्क्षेत्र पूर्ण ॥ सोमकीर्ति द्वंद्वसंध जनसंध जाण ॥ <br>
सत्यसंघ उग्रश्रवा सेनानी असेन ॥ दुःपूर अपराजित साठ जाहले ॥ ४१ ॥ <br>
कुंडशायी विशालाक्ष अक्षय दुराधर्ष ॥ दृढहस्त सुकेश वात सुवेष ॥ <br>
बद्धसिंह आदित्य केतु विशेष ॥ उग्रज बाहात्तर जाहले ॥ ४२ ॥ <br>
कवचीनाग दंतखड्‍गी अंडह थोर ॥ उग्र भीमरथ बाहु अलोलुप कुंडधर ॥ <br>
अभय शौचकर्मा दृढरहंवर ॥ युद्धदृढ चौर्‍यायशीं हे ॥ ४३ ॥ <br>
इंद्रायुध अनालस्य कुंडभेदी दीर्घलोचन ॥ प्रथन प्रमाथी दीर्घलोभ वीर्यवान ॥ <br>
व्यूढध्वज कनकध्वज कुंडशीर्ण पूर्ण ॥ कर्णिक शाण्णव जाहले ॥ ४४ ॥ <br>
बलाकी सुभग सगुण ॥ सुहस्त विरोधी पूर्ण ॥ <br>
एकशतावरी आगळा जाण ॥ एकोत्तरशत पुत्र हे ॥ ४५ ॥ <br>
संजय म्हणे इतर वीर देख ॥ त्यांचींही नामें ऐक ॥ <br>
कृपाचार्य द्रोणाचार्य वीरनायक ॥ अश्वत्थामा द्विज तिन्ही ॥ ४६ ॥ <br>
भीष्म कर्ण शकुनि भगदत्त ॥ शल्य उलूक बाल्हीक सोमदत्त ॥ <br>
भूरिश्रवा अलंबुष जयद्रथ ॥ बृहद्‍बल आश्रश्रृंगी ॥ ४७ ॥ <br>
सैंधव विंद अनुविंद ॥ अंगराज म्लेंच्छपति बहुविध ॥ <br>
पर्वतिकराजे विविध ॥ नामें त्यांचीं असंख्य ॥ ४८ ॥ <br>
त्रिगर्त सुशर्मा हलायुध ॥ दंडधर मागधराजे दळसन्निध ॥ <br>
जयत्सेन कांबोज पौरव प्रसिद्ध ॥ महावीर कौरवदळीं ॥ ४९ ॥ <br>
आतां पंडुपुत्रांचे दळी ॥ वीर ऐक राया महाबळी ॥ <br>
मुख्य वीरनायक वनमाळी ॥ काळ चळचळा कांपे जया ॥ ५० ॥ <br>
धर्म भीम अर्जुन ॥ नकुळ सहदेवं माद्रीनंदन ॥ <br>
आतां प्रतिपांडव पांच जाण ॥ त्यांचीं नांवें ऐक पां ॥ ५१ ॥ <br>
प्रतिविंध्य श्रुतसोम श्रुतकर्मा ॥ श्रुतसेन शतानीक ज्यांची युद्धसीमा ॥ <br>
हे दौपदीपुत्र अगाध महिमा ॥ पांडवांचे प्रतिपांडव ॥ ५२ ॥ <br>
जैसा नवग्रहांत सूर्यनारायण ॥ तैसा सुभद्रात्मज प्रत्यर्जुन ॥ <br>
द्रुपद शिखंडी धृष्टद्युम्न ॥ बहुत नंदन द्रुपदाचे ॥ ५३ ॥ <br>
युद्धसमयीं नामें जाण ॥ त्यांचीं सांगेल वैशंपायन ॥ <br>
विराटसुत उत्तर सात्यकी यादव जाण ॥ शिशुपालपुत्र धुष्टकेतु ॥ ५४ ॥ <br>
कुंतिभोज काशिराज चेकितान ॥ घटोत्‍कच अंजनपर्वा त्याचा नंदन ॥ <br>
उलूपीपुत्र इलावान ॥ अर्जुनवीर्ये जन्मला ॥ ५५ ॥ <br>
नीलराज क्षत्रिय देवाधिराज वीर ॥ शंख उत्तमौजा युयुधान संजित दशपुत्र ॥ <br>
युधामन्यु विक्रांत महावीर ॥ धुष्टद्युम्नकुमार क्षात्रधर्मी ॥ ५६ ॥ <br>
वार्ध्यक्षमी चित्रायुध सुकुमार ॥ सत्यधृति व्याघ्रदत्त चंद्रसेन वीर ॥ <br>
सेनाबिंदु परंजय सत्यजित थोर ॥ पांड्यराज महाबळी ॥ ५७ ॥ <br>
श्रोणिमान्वसुधान पूजित ॥ हे पांडवदळीं वीर विख्यात ॥ <br>
राया वीरगणना समस्त ॥ यथानुक्रमे सांगितली ॥ ५८ ॥ <br>
कौरवदळीं वीर अद्‌भुत ॥ सेनामुखीं मुख्य देवव्रत ॥ <br>
शुभ्र घोडे शुभ्र रथ ॥ पंच ध्वज शुभ ज्याचे ॥ ५९ ॥ <br>
शुभ्र वस्त्रें शुभ्र मुक्तामाळा ॥ शुभ्र परिमळ सर्वागळा ॥ <br>
एकत्र करूनि द्वादशादित्यकळा ॥ वाटे घडिला कमलासनें ॥ ६० ॥ <br>
महावीर रणपंडित ॥ जेणें रणीं तोषविला रेणुकासुत ॥ <br>
उर्वीचे राजे विपरीत ॥ ज्याच्या भयानें वर्तती ॥ ६१ ॥ <br>
कल्पांतीं जैसा कृतांत ॥ विश्व ग्रासू पाहे क्षुधाक्रांत ॥ <br>
तैसा पाहतां देवव्रत ॥ भयभीत पांडवदळें ॥ ६२ ॥ <br>
दोन सेना दोनभागीं अद्‌भुत ॥ मध्ये भीष्में केला उभा रथ ॥ <br>
हस्तसंकेत दाखवूनि त्वरित ॥ राहवीत वाद्यध्वनी ॥ ६३ ॥ <br>
पांडव कौरव तटस्थ होऊन ॥ ऐकती भीष्माचे बोल गहन ॥ <br>
म्हणे वीर हो ऐका सावधान ॥ दोहीं दळींचे समस्तही ॥ ६४ ॥ <br>
युद्धसमयींच करावें वैर ॥ शिबिर गेलिया निर्वैर ॥ <br>
सेनेंत हिंडावे निःशस्त्र ॥ भय मनीं न धरूनियां ॥ ६५ ॥ <br>
कित्येक राजे सेनेसहित ॥ भोंवते युद्धकौतुक विलोकित ॥ <br>
त्यांवरी जाऊनि शस्त्रघात ॥ सर्वथाही न करावा ॥ ६६ ॥ <br>
पळे तयासी न मारावे ॥ शस्त्र टाकील त्यास रक्षावें ॥ <br>
शरणागतास पाळावे ॥ बहुतीं नजावें एकावरी ॥ ६७ ॥ <br>
घेऊनि उपचार तांबूल उदक ॥ मध्ये वागती जे कां सेवक ॥ <br>
त्यांस न मारावें देख ॥ ऐका समस्त धर्म हा ॥ ६८ ॥ <br>
वार्तिक चार येत जात ॥ सूत्रधार लोहचर्मकारक ॥ <br>
भूमिसमानकर्ते खनक ॥ त्यांस कदा न मारावे ॥ ६९ ॥ <br>
महाराज गंगानंदन ॥ आणीक बोले हस्त उभारून ॥ <br>
पांडवदळींचे नृप संपूर्ण ॥ सावधान ऐका पां ॥ ७० ॥ <br>
मज भीष्माचा नेम निश्चितीं ॥ नित्य मारीन दहासहस्र रथी ॥ <br>
निर्वीर करीन सकल क्षिती ॥ निज सामर्थ्येंकरूनियां ॥ ७१ ॥ <br>
द्रोणाचार्य कृपाचार्य ॥ कर्ण अश्वत्यामा बळें आर्य ॥ <br>
जे रणपंडित प्रतापसूर्य ॥ आटिती तुम्हांस दळासहित ॥ ७२ ॥ <br>
तरी आम्हांकडे जे येणार ॥ ते आतांच या नृप हो सत्वर ॥ <br>
ऐकोन पांडवदळींचे वीर ॥ उगेच उत्तर न देती ॥ ७३ ॥ <br>
मग आपल्या दळाकडे पाहून ॥ बोले शंतनुरायनंदन ॥ <br>
म्हणे जिकडे असती कृष्णार्जुन ॥ जय तिकडे निश्चयें ॥ ७४ ॥ <br>
विजय चाप विजय तूणीर ॥ विजय ध्वज विजय वायुकुमार ॥ <br>
विजय रथावरी विजय वीर ॥ विजय देणार श्रीकृष्ण तेथें ॥ ७५ ॥ <br>
भीमाची ऐकतां हांक ॥ चळचळा कांपती तिन्ही लोक ॥ <br>
गदाघायें सेना सकळिक ॥ निवटील हा निश्चयें ॥ ७६ ॥ <br>
धर्म तपस्वी सत्यपरायण ॥ नयन उघडील क्रोधेंकरून ॥ <br>
सर्व पृतना जाईल पूर्ण ॥ उमारमण दुसरा तों ॥ ७७ ॥ <br>
तैसेच हे सहदेव नकुल ॥ उतावीळ पाहती युद्धकाल ॥ <br>
सौभद्र सात्यकी प्रत्यक्ष काल ॥ दळ सकळ उरों न देती ॥ ७८ ॥ <br>
द्रुपद पांचाळ महारथी ॥ असो जय पांडवचि पावती ॥ <br>
कोण जाणार ते नृपती ॥ त्वरितगति जा आतां ॥ ७९ ॥ <br>
तों युयुत्सु धृतराष्ट्रनंदन ॥ वेश्योदरीं पावला जनन ॥ <br>
जो कां आगळा शतांहून ॥ तों उठोन चालिला ॥ ८० ॥ <br>
निजसेनेसहित जात ॥ देखोन सुयोधन संतप्त ॥ <br>
मग बोले गंगासुत ॥ तूं कां व्यर्थ राहविसी त्या ॥ ८१ ॥ <br>
आपणाकडे आला युयुत्सव ॥ हें जाणोन संतोषले पांच पांडव ॥ <br>
गजाखालीं उतरून धर्मराव ॥ भेटोनि तया गौरविलें ॥ ८२ ॥ <br>
धर्म बोले प्रियवचन ॥ संकटीं बंधु आलासी धांवोन ॥ <br>
तूं मज आवडशी प्राणांहून ॥ ऐकोन युयुत्सु तोषला ॥ ८३ ॥ <br>
असो यावरी भीष्म महाबली ॥ जेणें दहा दिवस सेना रक्षिली ॥ <br>
दुर्योधन आज्ञापी सकलीं ॥ नृपवरीं रक्षावें भीष्मातें ॥ ८४ ॥ <br>
शिखंडीस रक्षा अवघेजण ॥ अथवा सत्वर टाका मारून ॥ <br>
देवव्रत त्यावरी न घाली बाण ॥ स्त्री म्हणून पूर्वीं तों ॥ ८५ ॥ <br>
दोन्ही दळींचे दिसती हस्ती ॥ जैशा चालिल्या पर्वतपंक्ती ॥ <br>
कनकपाखरा झळकती ॥ हिरे दंतीं जडियेले ॥ ८६ ॥ <br>
कर्णांमधूनि रुळती चामरे ॥ घंटा वाजती अतिगजरें ॥ <br>
रणसागरींचीं तारें ॥ रथ तैसे दोन्ही दळी ॥ ८७ ॥ <br>
ध्वज तळपती साचार ॥ वरी चिन्हे तेच कर्णधार ॥ <br>
रत्‍नकनकमंडित रहंवर ॥ रणपंडित वरी बैसले ॥ ८८ ॥ <br>
पवनवेगें गरुडासमान ॥ दोन्ही दळीं तुरंग संपूर्ण ॥ <br>
कित्येक धांवती श्यामकर्ण ॥ मनोजवेंकरूनियां ॥ ८९ ॥ <br>
फुटलें जैसें समुद्रजळ ॥ तैसें न गणवेचि पायदळ ॥ <br>
तों उठिले वाद्यांचे कल्लोळ ॥ भूमंडळ डळमळिलें ॥ ९० ॥ <br>
शशिवदना भेरी धडकत ॥ दुंदुभी वाजती असंख्यात ॥ <br>
श्रृंगें करणे फुंकीत ॥ नाहीं अंत वाद्यांसी ॥ ९१ ॥ <br>
वरी उगवला सूर्यनारायण ॥ रणीं दुसरा सूर्य गंगानंदन ॥ <br>
कर्ण विलोकी दुरून ॥ नेमवचन दृढ धरिलें ॥ ९२ ॥ <br>
भीष्माचा जो होय अंत ॥ तोंवरी कदा न ये युद्धांत ॥ <br>
असो देवर्षी समस्त ॥ कल्याण चिंतिती पांडवां ॥ ९३ ॥ <br>
महारथी वीससहस्र ॥ भीष्माचे पाठीशीं उभे सादर ॥ <br>
वज्रव्यूह दृढ साचार॥ धृष्टद्युम्नें रचियेला॥ ९४ ॥ <br>
मध्यभागीं युधिष्ठिर॥ जैसा भगणीं वेष्टित रोहिणीवर ॥ <br>
की निजकिरणीं वेष्टित भास्कर॥ कीं देवीं शक्र त्यापरी ॥ ९५ ॥ <br>
दिव्यरत्‍नांभोंवतीं सकळी ॥ मिळे जैशी परीक्षकमंडळी ॥ <br>
कीं सिद्धाभोंवती पाळी ॥ साधकांची विराजे ॥ ९६ ॥ <br>
दोन्ही दळीची अपार धुळी ॥ गेली ऊर्ध्व गगनमंडळी ॥ <br>
निर्बुजले पक्षी सकळी ॥ वायु फिरू न लाहे ॥ ९७ ॥ <br>
कौरवांस अपशकुन जाणा ॥ जाणवताती क्षणक्षणां ॥ <br>
विजय कल्याण पंडुनंदनां ॥ शकुनचिन्हें दिसती पैं ॥ ९८ ॥ <br>
केवळ देवांऐशी जाणा ॥ दिसों लागली पांडवपृतना ॥ <br>
दैत्यराक्षसवत कौरवसेना ॥ अमंगळ दारुण दिसतसे ॥ ९९ ॥ <br>
केशव म्हणे किरीटी ऐक ॥ शुचिष्मंत होऊन सेनेसन्मुख ॥ <br>
दुर्गास्तवन करीं सम्यक ॥ जय प्राप्त तेणें तुम्हां ॥ १०० ॥ <br>
मग हस्तपाद प्रक्षालून ॥ श्वेतवाहनें कर जोडून ॥ <br>
करूं आरंभिलें स्तवन ॥ जेणें प्रसन्न अंबा होय ॥ १०१ ॥ <br>
जय जय दुर्गे आदिजननी ॥ भवच्छेदके वरदायिनी ॥ <br>
भवप्रिये भवभयमोचनी ॥ समरांगणीं पाठी राखें ॥ १०२ ॥ <br>
इंद्र उपेंद्र कमलासन ॥ शिव करिती तुझें अर्चन ॥ <br>
ऋषिगण गंधर्व मानव जाण ॥ तुज स्तवूनि यशस्वी ॥ १०३ ॥ <br>
अनंत तरुणादित्य पंक्ती ॥ तव प्रभेमाजी गुप्त होती ॥ <br>
प्रणवस्वरूपिणी मूळस्फूर्ती ॥ त्रिपुरसुंदरी जगन्माते ॥ १०४ ॥ <br>
ऐसें ऐकतां स्तवन ॥ देवी अंतरिक्ष बोले वचन ॥ <br>
तुज साह्य मी आणि श्रीकृष्ण ॥ रक्षूं सदा समरांगणीं ॥ १०५ ॥ <br>
मग रथारूढ जाहला सुभद्रावर ॥ सारथी पुढें त्रिभुवनसुंदर ॥ <br>
अंजनीहृदयारविंदभ्रमर ॥ देत भुभुःकार सत्राणें ॥ १०६ ॥ <br>
फुटली भूतांची आरोळी ॥ जलज वाजविती बीभत्सु वनमाळी ॥ <br>
शुष्क तुंबिनीचे फळ जळी ॥ तेवीं डळमळे कुंभिनी हे ॥ १०७ ॥ <br>
श्रीवल्लभास म्हणे पार्थ ॥ उभयसेनांमध्यें लोटीं रथ ॥ <br>
मग त्रुटि न वाजतां त्वरित ॥ मध्यभागीं उभा केला ॥ १०८ ॥ <br>
संजय म्हणे कुरुभूषणा ॥ हषीकेशें लोटितां स्यंदना ॥ <br>
तटस्थ पाहे उभयसेना ॥ मध्ये रथोत्तम स्थापिला ॥ १०९ ॥ <br>
मग चहूंकडे पार्थ ॥ कौरवसेना विलोकित ॥ <br>
तों अवघेचदेखिले आप्त ॥ भीष्मद्रोणादिसर्वही ॥ ११० ॥ <br>
ऐसें देखोन सुभद्रावरा ॥ म्हणे हे श्रीकृष्ण हे श्रीकरधर ॥ <br>
अवघे प्राणसखे हे सहोदर॥ यांस कैसें वधू आतां ॥ १११ ॥ <br>
अरे हा भीष्म महाराज पाहें ॥ आमुचा पितामह प्रत्यक्ष होत आहे ॥ <br>
बालपणापासूनि पाळिले स्नेहे ॥ त्यास कैसें वधू आतां ॥ ११२ ॥ <br>
हा द्रोणाचार्य गुरुमाउली ॥ त्याच्या स्नेहसागरी म्यां बुडी दिधली ॥ <br>
आपुल्या पुत्राहून आगळी ॥ मजवरी प्रीति तयाची ॥ ११३ ॥ <br>
पृथ्वीपरी क्षमा आगळी ॥ या द्रोणाचे ठायीं न्यहाळीं ॥ <br>
गुणगंभीरा दयेची खोली ॥ सागराहून अधिक पैं ॥ ११४ ॥ <br>
हें राज्य जावो जळोन ॥ जाऊं दे आतांच माझा प्राण ॥ <br>
परी गुरुद्रोणावरी बाण ॥ टाकूं कैसे कमलावरा ॥ ११५ ॥ <br>
हा कृपाचार्य दयासागर ॥ हा अश्वत्यामा गुरुपुत्र ॥ <br>
हे सुयोधनादि माझे सहोदर ॥ कैसा गोत्रवध करूं आतां ॥ ११६ ॥ <br>
थरथरां कांपे अर्जुन ॥ नेत्रीं वाहे अश्रुजीवन ॥ <br>
मुखकमल गेलें सुकोन ॥ जिव्हा अधर वाळले ॥ ११७ ॥ <br>
हातींचें चाप गळाले ॥ सर्वांगीं रोमांच उभारले ॥ <br>
उडी घातली रथाखालें ॥ मोहें व्यापिलें पार्थासी ॥ ११८ ॥ <br>
कंठ दाटला सद्‌गदित ॥ स्फुंदस्फुंदोन रडे पार्थ ॥ <br>
म्हणे हा मांडला अनर्थ ॥ स्वजन कैसे वधू आतां ॥ ११९ ॥ <br>
नलगे राज्य संपदा धन ॥ घेवोत सुखें माझा प्राण ॥ <br>
परी मी यांवरी बाण ॥ सहसाही सोडींना ॥ १२० ॥ <br>
यांस समरांगणीं मारूनी ॥ रक्ते भिजवावी हे मेदिनी ॥ <br>
मग ते भोगावी चक्रपाणी ॥ महापापें भरली जे ॥ १२१ ॥ <br>
कुलक्षय मित्रद्रोह करून ॥ गुरुहत्या मारूनि ब्राह्मण ॥ <br>
जळो जळो हें क्षत्रियपण ॥ काय भोगूं राज्य तें ॥ १२२ ॥ <br>
मग राज्यांतीं नरक थोर ॥ आपण भोगावें अपार ॥ <br>
सुखें सेवावें गिरिकंदर ॥ जळो क्षत्रियधर्म हा ॥ १२३ ॥ <br>
हे रविकरवरांबरधरा ॥ मधुमुरनरकसंहारा ॥ <br>
द्वारकानगरविहारा ॥ युद्ध मी सहसा न करींच ॥ १२४ ॥ <br>
यावरी इंदिराहृदयाब्जभ्रमर ॥ मेघगंभीरगिरा बोले उत्तर ॥ <br>
म्हणे प्राणसखया हा विचार ॥ व्यर्थ काय आरंभिला ॥ १२५ ॥ <br>
दोन्ही दळे सिद्ध जाहलीं ॥ रणतुरांची घाई लागली ॥ <br>
तुझी गति मोहें व्यापिली ॥ कैशी पडली भुली तूतें ॥ १२६ ॥ <br>
तूं मारिशी तरीच हे मरती ॥ नाहीं तरी काय चिरंजीव होती ॥ <br>
कालत्रयीं क्षय न पावती ॥ सांग मज तूं आतां हें ॥ १२७ ॥ <br>
तुझें करून निमित्तमात्र ॥ मी उतरितों हा भूभार ॥ <br>
कर्ता हर्ता पाळिता सर्वत्र ॥ मीच व्यापक सर्व असें ॥ १२८ ॥ <br>
या ब्रह्मांडाची रहाटी ॥ मजपासूनियां जाहली किरीटी ॥ <br>
स्वया पावोन शेवटीं ॥ मजमाजी सर्व मिळे ॥ १२९ ॥ <br>
जैशा अलंकारांच्या आकृती ॥ मुसेमाजी सर्व विरती ॥ <br>
तैसे हे जीव सामावती ॥ मजमाजी सुभद्रावरा ॥ १३० ॥ <br>
मणी ओविले जैसे सूत्री ॥ तैसा मी व्यापक सर्वांतरी ॥ <br>
आदि अंतीं मध्यें निर्धारीं ॥ मजवांचून नसे दुजें ॥ १३१ ॥ <br>
जैशी काष्ठाची बुद्धिबळें मांडिजेत ॥ तेथें चलनवलन नाहीं किंचित ॥ <br>
हारी जिती समस्त ॥ खेळणाराजवळीच असे ॥ १३२ ॥ <br>
बुद्धिबळानें अभिमान तेथ ॥ कां हो धरावा उगाचि एथ ॥ <br>
आम्ही युद्धकरते जयवंत ॥ कायशी मात विचारीं हे ॥ १३३ ॥ <br>
तैशी ही कौरवपांडवदळें ॥ मीच हें बुद्धिबळ ठेविलें ॥ <br>
स्वच्छंदें मी खेळ खेळें ॥ तुवां की मांडिलें नसतेचि ॥ १३४ ॥ <br>
तूं मजशीं आहेस अभिन्न ॥ अवघें कर्तृत्व माझेंच जाण ॥ <br>
व्यर्थ धरून देहाभिमान ॥ आपणा दूषण लाविसी ॥ १३५ ॥ <br>
ऊठ घेई धनुष्यबाण ॥ पाहसी काय माजवीं रण ॥ <br>
तूं माझें स्वरूप ओळखून ॥ होई निमग्न मजमाजी ॥ १३६ ॥ <br>
आरशांत पाहिलें वदन ॥ तरी काय जाहले दुजेपण ॥ <br>
तैसें माझें प्रतिबिंब पूर्ण ॥ निमित्त पुढें तुज केलें ॥ १३७ ॥ <br>
तूं निर्दोष सच्चिदानंदघन ॥ माझें स्वरूप तूंच पूर्ण ॥ <br>
पार्था हें माझें सत्यज्ञान ॥ तुझी आण वाहतसें ॥ १३८ ॥ <br>
श्रीधर विनवी सकळ पंडितां ॥ एथून अद्‌भुत भगवद्गीता ॥ <br>
अवघी वर्णावी तत्त्वतां ॥ तरी ग्रंथविस्तार होईल पैं ॥ १३९ ॥ <br>
आदिपर्वापासून ॥ हा एकेचाळिसावा अध्याय जाण ॥ <br>
अपार ग्रंथ वैशंपायन ॥ व्यासप्रसादें बोलिला ॥ १४० ॥ <br>
साह्य होऊन पंढरीनाथ ॥ त्यांतील सारांशकथा वदवित ॥ <br>
एरवीं समुद्राऐसा ग्रंथ ॥ महाभारत व्यासोक्त हा ॥ १४१ ॥ <br>
साठलक्ष मूळभारत ॥ सवालक्ष निवडी सत्यवतीसुत ॥ <br>
त्यांची टीका पदपदार्थ ॥ मानवां केविं करवेल पां ॥ १४२ ॥ <br>
सवालक्ष श्लोक पावन ॥ त्यांची टीका संपूर्ण ॥ <br>
शतवर्षे करितां जाण ॥ तरी कदा न सरेचि ॥ १४३ ॥ <br>
त्यांत मनुष्याचें आयुष्य क्षणिक जाण ॥ केव्हां सरेल न कळे खूण ॥ <br>
त्यांत संसारव्यथा परम दारुण ॥ आधि व्याधि पीडिती ॥ १४४ ॥ <br>
शतवर्षे वांचल्या जरी ॥ पन्नास वर्षें गेलीं रात्री ॥ <br>
कांहीं बालत्व तारुण्यभरीं ॥ तों वृद्धत्व निर्धारीं लागलें ॥ १४५ ॥ <br>
त्यांतही पूर्वपुण्यानुसारे ॥ आठवतील भगवंताचीं चरित्रे ॥ <br>
गंगा न प्राशवे समग्र करें ॥ म्हणून तृषा कां मोडावी ॥ १४६ ॥ <br>
एक दोन अंजुळी जीवन ॥ घेऊन करावें तृषाहरण ॥ <br>
पर्वताइतकें दिधलें धन ॥ तरी शक्ति पाहून स्वीकारावे ॥ १४७ ॥ <br>
देखिला दिव्यान्नाचा पर्वत ॥ परी केविं मावेल पोटांत ॥ <br>
तरी कां बैसावें क्षुधाक्रांत ॥ घ्यावें किंचित उदराइतकें ॥ १४८ ॥ <br>
वाचेचें सार्थक करावें यथार्थ ॥ म्हणोनि आरंभिलें व्यासभारत ॥ <br>
त्यांतील सारांश यथार्थ ॥ अतुट कथा निवडिली ॥ १४९ ॥ <br>
असो भीष्मपर्व आरंभितां ॥ एथें लागली भगवद्‌गीता ॥ <br>
सातशत श्लोक पाहतां ॥ गणना ऐका समस्तही ॥ १५० ॥ <br>
धृतराष्टोक्त एक श्लोक ॥ दुर्योधनाचे नऊ देख ॥ <br>
संजयाचे बत्तीस सम्यक ॥ अर्जुनाचे चौर्‍यायशीं ॥ १५१ ॥ <br>
पाचशे चौर्‍याहत्तर सुरस ॥ स्वयें बोलिला जगन्निवास ॥ <br>
एव सप्तशतश्लोक  गीता निःशेष ॥ महापुरुष उपासिती ॥ १५२ ॥ <br>
गीता हे भवानी सतेजा ॥ अष्टादशाध्यायः तिच्या भुजा ॥ <br>
बोधत्रिशूल घेऊन ओजा ॥ कुतर्कदैत्य मर्दित ॥ १५३ ॥ <br>
पार्थाचे हृदयीं मोह फार ॥ हाच माजला होता महिषासुर ॥ <br>
बोधशस्त्रें छेदूनि शिर ॥ पायांखालीं रगडिला ॥ १५४ ॥ <br>
अर्जुन मोहें व्यापिला कैसा ॥ आपुलें स्वरूप नेणे सहसा ॥ <br>
त्यास गीता हाच आरसा ॥ रमावरें दाखविला ॥ १५५ ॥ <br>
अर्जुनाचे हृदयीं अंधार ॥ पडला असतां निबिड फार ॥ <br>
तेथें सातशतें श्लोक दिवाकर ॥ उदय पावले एकदांचि ॥ १५६ ॥ <br>
गीता हे कामधेनु जाणा ॥ अर्जुनासी घाली प्रेमपान्हा ॥ <br>
तेंच दुभतें संतसज्जनां ॥ परिपूर्ण होय अद्यापी ॥ १५७ ॥ <br>
कीं गीता हें पदक अवधारा ॥ त्यावरी जोडिले हिरे अठरा ॥ <br>
पार्थ प्राणसखा जाणोन खरा ॥ कंठीं घातलें तयाच्या ॥ १५८ ॥ <br>
कीं पार्थहृदयसमुद्रओघा ॥ मिळाल्या अष्टादश गंगा ॥ <br>
कीं गीता सुरतरूची अंगलगा ॥ अष्टादश शाखांची ॥ १५९ ॥ <br>
कीं अष्टादश पुराणांचें हें सार ॥ कीं अठरा कोहळीं द्रव्य अपार ॥ <br>
गीतामंजूषेंत भरून श्रीधर ॥ समर्पित अर्जुनासी ॥ १६० ॥ <br>
सहा अध्याय कर्मकांड जाण ॥ सहा अध्याय पूर्ण औपासन ॥ <br>
सहा अध्याय पूर्ण दिव्यज्ञान ॥ त्रिकांड संपूर्ण वेद हा ॥ १६१ ॥ <br>
कीं अष्टादश दिव्य खण ॥ गीता हेंच वृंदावन ॥ <br>
स्वानुभवतुळशी शोभायमान ॥ घवघवीत साजिरी ॥ १६२ ॥ <br>
तेथें पारायण प्रदक्षिणा अनुदिन ॥ करिती सदा संतजन ॥ <br>
असो गीता सुरस गहन ॥ पार्थाप्रती निरोपिली ॥ १६३ ॥ <br>
ब्रह्मानंदें श्रीधर ॥ विनवी पंडितां जोडूनि कर ॥ <br>
गीतेवरी टीका साचार॥ जरी आतां येथें करावी ॥ १६४ ॥ <br>
तरी ज्ञानेश्वराहून निश्चितीं ॥ माझी नव्हे कीं आगळी मती ॥ <br>
तेचि पाहावी सर्वसंतीं ॥ दिनरातीं अत्यादरें ॥ १६५ ॥ <br>
गीता हें पदक निर्धारें ॥ वरी ज्ञानेश्वरें जोडिले हिरे॥ <br>
इतर जडतील तीं खापरे ॥ मागें अथवा पुढेंही ॥ १६६ ॥ <br>
ज्ञानेश्वरी निंदिती साचार ॥ ते नर नव्हेत प्रत्यक्ष असुर॥ <br>
कीं मनुष्यरूपें खर ॥ व्यर्थ जन्मास आले ते ॥ १६७ ॥ <br>
ज्ञानेश्वर तोच कृष्णनाथ ॥ केला गीतेचा तेणें अर्थ ॥ <br>
जे निदितील यथार्थ ॥ ते मंदमती जाणावे ॥ १६८ ॥ <br>
असो ज्ञानेश्वर आणि सर्व संत ॥ त्यांस ब्रह्मानंदें श्रीधर विनवित ॥ <br>
पुढें कथेस द्यावें चित्त ॥ भीष्मपर्व रसागळें ॥ १६९ ॥ <br>
अर्जुनास ज्ञान अद्‌भुत ॥ उपदेशून क्षीराब्धिजामात ॥ <br>
निजरथीं बैसवी स्वस्थ ॥ पुढें कथार्थ परिसिजे ॥ १७० ॥ <br>
धर्म रथाखालीं उतरून ॥ शस्त्र कवच सर्व ठेवून ॥ <br>
दोन्ही हस्त जोडून ॥ कौरवसेनेंत चालिला ॥ १७१ ॥ <br>
कौरव धर्मास निंदित॥ क्षत्रियधर्म टाकून समस्त ॥ <br>
जीवभयें शरण येत ॥ भीष्मालागीं वाटतें ॥ १७२ ॥ <br>
चौघेही बंधू वेगें ॥ धांवती धर्माचे पाठिलागे ॥ <br>
कौरव आनंदले सर्वांगें ॥ म्हणती बरवें आतां जाहलें ॥ १७३ ॥ <br>
दोन्ही दळींचे राजे समस्त॥ म्हणती हें काय जाहले विपरीत ॥ <br>
पांडव झाले शरणागत ॥ परम नीच कर्म हें ॥ १७४ ॥ <br>
कौरव वस्त्रें उडवून वहिले ॥ म्हणती पांडव आम्हांस शरण आले ॥ <br>
वाद्यघोष उगेचि राहिले ॥ शब्द न बोले कोणी तेथें ॥ १७५ ॥ <br>
कां पांडव गेले कर जोडून ॥ हें एक जाणे श्रीकृष्ण ॥ <br>
वरकड दोन्ही दळींचे जन ॥ संशयचक्रीं पडियेले ॥ १७६ ॥ <br>
असो भीष्माजवळी येऊन ॥ पांडव अनुक्रमें करिती वंदन ॥ <br>
पुढें बद्धांजलि उभारून ॥ धर्मराज विनवीतसे ॥ १७७ ॥ <br>
म्हणे जनकजनका कुरुनायका ॥ निजकुलवल्लीप्रतिपालका॥ <br>
युद्ध करावया आम्हां सेवकां ॥ आज्ञा यावरी होईल कीं ॥ १७८ ॥ <br>
मग बोलिला देवव्रत ॥ जरी तुम्ही न येतां पुसावया येथ॥ <br>
तरी मी शापितों यथार्थ ॥ कोपोनियां निश्चये ॥ १७९ ॥ <br>
आतां प्रसन्न मी तुम्हांसी ॥ जय पावाल निश्चयेंशीं ॥ <br>
तुम्ही निर्भय होऊन मानसीं ॥ समरीं मजशीं भिडावें ॥ १८० ॥ <br>
धर्म म्हणे मज विचार॥ सर्वज्ञा सांग वारंवार॥ <br>
भेटीस येईन साचार॥ क्षणक्षणां महाराजा ॥ १८१ ॥ <br>
तुजपासूनियां सत्य ॥ आम्हांस कैसा जय प्राप्त ॥ <br>
भीष्म म्हणे तों वृत्तांत ॥ पुढें येईं सांगेन तूतें ॥ १८२ ॥ <br>
मग पितामहास नमून ॥ द्रोणाचे पांचही वंदिती चरण ॥ <br>
कर जोडूनियां स्तवन ॥ करिती प्रेमें आवडीं ॥ १८३ ॥ <br>
पार्थ सद्‌गदित होऊनी ॥ भाळ ठेवी द्रोणाचे चरणीं ॥ <br>
म्हणे गुरुवर्या समरांगणीं ॥ तुजशीं कैसा युद्ध करूं ॥ १८४ ॥ <br>
या शरीराच्या पादुका करून ॥ तुझे चरणीं मी लेववीन ॥ <br>
तरी तुझे उपकारां उत्तीर्ण ॥ नव्हें कदा गुरुवर्या ॥ १८५ ॥ <br>
तुझिया उपकारें दाटलों फार॥ कैसे सोडूं तुजवरी शरा ॥ <br>
द्रोण म्हणे धर्मयुद्ध साचार॥ करितां दोष कदा नसे ॥ १८६ ॥ <br>
तुम्हांस जय होईल प्राप्त॥ कौरव क्षय पावतील समस्त ॥ <br>
तुम्ही आरंभीं भेटलेत येऊन येथ ॥ इतुकेन तृप्त मी झालों ॥ १८७ ॥ <br>
जिकडे असे वैकुठविलास ॥ तिकडे जय आणि निर्दोष यश ॥ <br>
धर्मा जें तुझें इच्छित मानस ॥ तें मी पुरवीन सांग पां ॥ १८८ ॥ <br>
धर्म म्हणे आम्हांसी जय ॥ तुजपासून कैसा प्राप्त होय ॥ <br>
मग संतोषोन द्रोणाचार्य ॥ वर्म सांगे शेवटींचें ॥ १८९ ॥ <br>
मजशी अर्जुनावाचूनी ॥ भिडे ऐसा वीर नाहीं समरांगणीं ॥ <br>
शेवटीं महामुनीश्वर येऊनी ॥ माझिये कर्णी सांगेल ॥ १९० ॥ <br>
त्याचा बोध कर्णी ऐकोन ॥ शस्त्रें माझी मीच ठेवीन ॥ <br>
योगदीक्षा आकळून ॥ मी जाईन निजधामा ॥ १९१ ॥ <br>
मग तुम्हांस जय प्राप्त ॥ ऐकोन संतोषले पंडुसुत ॥ <br>
मग गुरूसी पुसोन शारद्वत ॥ वंदून प्रेमें स्तवियेला ॥ १९२ ॥ <br>
कृपाचार्य सुप्रसन्न ॥ म्हणे तुम्हांस होईल जय कल्याण ॥ <br>
मी चिरंजीव मज नाहीं मरण ॥ युद्ध निर्वाण करा तुम्ही ॥ १९३ ॥ <br>
मग जो शल्य मातुल जाण ॥ त्यास भेटले पांचही जण ॥ <br>
धर्म बोले कर जोडून ॥ नेमवचन सांभाळी ॥ १९४ ॥ <br>
कर्णाचे सारथ्य करूनी ॥ तेजोभंग करावा क्षणोक्षणीं ॥ <br>
मग शल्य अवश्य म्हणोनी ॥ आशीर्वाद देता जाहला ॥ १९५ ॥ <br>
मग स्वदळांत येऊन ॥ रथारूढ जाहले पांचही जण॥ <br>
कीं उगवले पंच चंडकिरण ॥ श्रीकृष्णकृपांबरीं ॥ १९६ ॥ <br>
भीष्माचें युद्ध संपूर्ण ॥ होय तों कदा न ये कर्ण ॥ <br>
हेंही उत्तम जाहलें कारण ॥ जगज्जीवन बोलिला ॥ १९७ ॥ <br>
उतरावया भूभारा ॥ अवतरलासे यादवेंद्र ॥ <br>
त्याची माया परम दुस्तर॥ करी विचित्र करणी पहा ॥ १९८ ॥ <br>
ब्रह्मानंद अज अविनाश ॥ श्रीमद्‌भीमातीरविलास ॥ <br>
अर्जुनाचे रथीं हृषीकेश ॥ सारथी जाहला स्वयें पैं ॥ १९९ ॥ <br>
भीष्मपर्व अतिसुरस ॥ पुढें माजेल बहु वीररस ॥ <br>
श्रीधरवरद जगन्निवास ॥ पांडुरंग बोलवील पैं ॥ २०० ॥ <br>
स्वस्ति श्रीपांडवप्रताप ग्रंथ ॥ भीष्मपर्व व्यासभारत ॥ <br>
त्यांतील सारांश यथार्थ ॥ एकेचाळिसाव्यांत कथियेला ॥ २०१ ॥<br>
इति श्रीधरकृतपांडवप्रतापे भीष्मपर्वणि एकचत्वारिंशोऽध्यायः  ॥ ४१॥       <br>
अध्याय एकेचाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
