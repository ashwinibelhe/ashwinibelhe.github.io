<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap41.htm">मागचा अध्याय</a>
</div>
<div class="nex">
<a href="pratap43.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय बेचाळिसावा </p><br>
<p class="hdr3">भीष्मांची प्रतिज्ञा  </p><br>

<p class="ovi">
श्रीगणेशाय नम: ॥ <br>
श्रीकृष्णकृपेचें बळ अद्‌भुत ॥ दिसती पांडव अतिसमर्थ ॥ <br>
कवचालंकारमडित ॥ सिद्ध जाहले दळभारें ॥ १ ॥ <br>
रणतुरांची घाई आगळी ॥ दोन्ही दळी एकचि लागली ॥ <br>
पांच पांडव आणि वनमाळी ॥ त्राहाटिती शंख बळें ॥ २ ॥ <br>
दोन्ही दळींची हांक गाजली ॥ धाकें कुंभिनी डोलों लागली ॥ <br>
तों भीमे हांक फोडिली ॥ भयें दचकली धरा तेव्हां ॥ ३ ॥ <br>
महारथी कांपले सर्वत्र ॥ गज अश्व करिती मलमूत्र ॥ <br>
त्रिभुवन कांपलें समग्र ॥ म्हणती कृतांत दुसरा हा ॥ ४ ॥ <br>
चपळ चपळत्वें धांवे परम ॥ तैसा परदळीं प्रवेशला भीम ॥ <br>
कीं असंख्य पापांवरी नाम ॥ श्रीकृष्णाचें एक जैसें ॥ ५ ॥ <br>
असंख्य देखोनि दंदशूक ॥ त्यांवरी निःशंक उठे विनायक ॥ <br>
कीं अजाभारामाजी वृक ॥ निर्भय जैसा प्रवेशे ॥ ६ ॥ <br>
तों दुर्योधनादि बंधू समग्र ॥ शतही धांवले महावीर॥ <br>
शरधारा सोडिती अपार ॥ भीमावरी एकसरें ॥ ७ ॥ <br>
तितुक्यांचेही बाण ॥ छेदून पाडी भीमसेन ॥ <br>
शरांशीं शर होतां घर्षण ॥ कृशानुवृष्टि होय तेथें ॥ ८ ॥ <br>
तंव तों महाराज देवव्रत ॥ सर्वांत श्रेष्ठ रणपंडित ॥ <br>
लक्षोनियां वीर पार्थ ॥ शर सोडित धांवला ॥ ९ ॥ <br>
मेरुमंदार करितील चूर्ण ॥ ऐसे भीष्माचे बाण तीक्ष्ण ॥ <br>
ते अर्जुने समरीं तोडून ॥ सोडी आपण चपलत्वें ॥ १० ॥ <br>
प्रलयशर पार्थाचे पाहीं ॥ खडतरले गंगात्मजाचे हृदयीं ॥ <br>
परी कंपायमान सर्वथाही ॥ शरीर त्याचें न जाहलें ॥ ११ ॥ <br>
सात्यकी कृतवर्मा दोघेजण ॥ युद्ध करिते जाहले निर्वाण ॥ <br>
बृहद्‌बल आणि अभिमन्य ॥ भिडती जाण समरभूमी ॥ १२ ॥ <br>
दुर्योधन आणि भीम ॥ घोर करिती तेव्हां संग्राम ॥ <br>
सहदेव आणि दुर्धर्ष परम ॥ निःशंक भिडती समरांगणीं ॥ १३ ॥ <br>
दुर्मुखावरी नकुल ॥ धर्मावरी धांवला शल्य ॥ <br>
धुष्टद्युम्न गुरु द्रोण चपल ॥ युद्ध करिती अतिनिकरें ॥ १४ ॥ <br>
शंखनामा विराटसुत ॥ तेणें पाचारिला सोमदत्त ॥ <br>
बाल्हीक आणि धृष्टकेत ॥ शिशुपालाचा पुत्र तो ॥ १५ ॥ <br>
अलंबुष घटोत्‍कच पाहीं ॥ असुर दोघे भिडती शंका नाहीं ॥ <br>
शिखंडी द्रौणी लवलाहीं ॥ फार सोडिती अतिनिकरें ॥ १६ ॥ <br>
विराट आणि भगदत्त ॥ बृहत्क्षत्र आणि गौतमसुत ॥ <br>
द्रुपद आणि जयद्रथ ॥ निकरेंकरून झुंजती ॥ १७ ॥ <br>
श्रुतसोम आणि विकर्ण ॥ सुशर्मा आणि चेकितान ॥ <br>
शकुनि प्रतिविंध्य दोघेजण ॥ सुलक्षण आणि श्रुतकर्मा ॥ १८ ॥ <br>
श्रुतायुध इलावान भिडती सतेज ॥ विंदानुविंदावरी कुंतीभोज ॥ <br>
पंचबंधू कैकयराज ॥ त्रिगर्तावरी लोटले ॥ १९ ॥ <br>
वीरबाहु आणि उत्तर ॥ चेदिराज उलूक शकुनिपुत्र ॥ <br>
ऐशीं द्वंद्वे सहस्र ॥ एकप्रहर युद्ध जाहलें ॥ २० ॥ <br>
सुरवर विमानीं पाहती ॥ एकाचे रथ एक छेदिती ॥ <br>
तूणीर सायकासनें तोडिती ॥ ध्वज पाडिती क्षितीवरी ॥ २१ ॥ <br>
परस्परें मारिती सारथी ॥ उसणें परस्परें फेडिती ॥ <br>
सवेंच हृदयीं शर भेदिती ॥ वाद्यें वाजती दोन्ही दळी ॥ २२ ॥ <br>
बाणजाळ पसरलें अमूप ॥ तेणें झांकोळला आकाशमंडप ॥ <br>
जे परम धीट त्यांस सुटला चळकंप ॥ हिमज्वरें व्यापिले ॥ २३ ॥ <br>
भारतीयुद्ध अद्‌भुत पाहीं ॥ त्यास तुजी उपमा नाहीं ॥ <br>
ऐसे वीर निर्वाण पाहीं ॥ कोठेच नाहीं झुंजले ॥ २४ ॥ <br>
वीर विदेही होऊन ॥ रणांगणीं भिडती निर्वाण ॥ <br>
सुहृन्माया दारा धन ॥ थोरपण नाठवेचि ॥ २५ ॥ <br>
देहाचें स्मरण नाहीं तयांप्रती ॥ म्हणोनि वीरांस समरीं मुक्ती ॥ <br>
पूर्वापार बोलिजे पंडिती ॥ शास्त्ररीति निर्धारीं ॥ २६ ॥ <br>
थोर माजली रणधुमाळी ॥ रिते कुंजर धांवती दळी ॥ <br>
ध्वज अपार पडती भूतळीं ॥ रिते रथ अश्व नेती ॥ २७ ॥ <br>
नग्न शस्त्रें पडलीं अपार ॥ वीरांचे पसरले अलंकार ॥ <br>
असो जेवीं उदयाचळीं सहस्रकर ॥ गंगाकुमार तेवीं दिसे ॥ २८ ॥ <br>
पंचपताकी शोभे रथ ॥ महारथी पाठीशीं अपरिमित ॥ <br>
असंख्य बाण तेव्हां वर्षत ॥ खिळीत पांडवसेनेतें ॥ २९ ॥ <br>
बहुत वीरांचीं शस्त्रें ॥ छेदून पाडिलीं क्षणमात्रें ॥ <br>
तों श्रीरंगभगिनीपुत्रें ॥ केलें धांवणें सत्वर ॥ ३० ॥ <br>
तों केवळ प्रत्यर्जुन ॥ दोन्ही हातांचें समसंधान ॥ <br>
शतबाणीं गंगानंदन ॥ भेदिला तेणें समरांगणीं ॥ ३१ ॥ <br>
कृतवर्मा खिळिला नवबाणीं ॥ तैसाच शल्य विंधिला ते क्षणीं ॥ <br>
सारथ्यांची शिरें धरणीं ॥ सहस्रावधि पाडिलीं ॥ ३२ ॥ <br>
हस्तलाघव देखोन ॥ सकल वीर डोलविती मान ॥ <br>
सव्यतर्जनी उचलोन ॥ धन्य सर्व शूर म्हणती ॥ ३३ ॥ <br>
आणीक घालोनि बाणजाळ ॥ खिळिलें सर्व कौरवदळ ॥ <br>
मग तों भीष्म केवळ काळ ॥ कोपला प्रलयाग्नि जैसा कां ॥ ३४ ॥ <br>
मग सर्व वीर मिळोन ॥ सौभद्रावरी टाकिती बाण ॥ <br>
तितक्यांचेंही तों संधान ॥ टाकी छेदून क्षणमात्रें ॥ ३५ ॥ <br>
मग भीष्में सोडून निर्वाण बाण ॥ सर्वांगीं खिळिला अभिमन्य ॥ <br>
कठिण देखोन दहा जण ॥ महारथी धांवले ॥ ३६ ॥ <br>
दळासहित धावला विराट ॥ भीमे हांक दिधली अचाट ॥ <br>
बाण वर्षती सदट ॥ भीष्मावरी ते काळीं ॥ ३७ ॥ <br>
तीन बाणीं गंगानंदन ॥ भेदिता जाहला भीमसेन ॥ <br>
शल्य गजावरी बैसोन ॥ उत्तरावरी धांवला ॥ ३८ ॥ <br>
शल्यें टाकिली दिव्य शक्ती ॥ उत्तर मूर्च्छित पडला क्षितीं ॥ <br>
उत्तराचा चपल हस्ती ॥ बाणघायीं मारिला ॥ ३९ ॥ <br>
उत्तर सावध होऊन सवेग ॥ मारिले शल्यरथाचे तुरंग ॥ <br>
भीष्में बाणजाळ सवेंच मग ॥ सैन्यावरी घातलें ॥ ४० ॥ <br>
भीष्माचे लागले नाहींत बाण ॥ ऐसा वीर नसेच कवण ॥ <br>
मयूर जेवीं पिच्छें पसरून ॥ तैसे वीर दिसती ॥ ४१ ॥ <br>
श्वेतनामें विराटसुत ॥ तों परम योद्धा अद्‌भुत ॥ <br>
तेणें युद्ध अपरिमित ॥ केलें भीष्माशीं ते काळीं ॥ ४२ ॥ <br>
एकेच दिवशीं संपूर्ण ॥ सेना आटिता गंगानंदन ॥ <br>
परी श्वेतें युद्ध निर्वाण ॥ करून भीष्म आवरिला ॥ ४३ ॥ <br>
श्वेतें बहु आगळें दाविलें ॥ शतही कौरव शरीं जर्जर केले ॥ <br>
पळों लागलीं शत्रुदळें ॥ पाठ देऊन रणभूमी ॥ ४४ ॥ <br>
सवेंच श्वेते परतोन ॥ शतबाणीं खिळिला गंगानंदन ॥ <br>
भीष्मेंही शर टाकून ॥ सर्वांगीं तों खिळियेला ॥ ४५ ॥ <br>
परी तों दांडगा वीर ते क्षणीं ॥ कदा न निघें समराहूनी ॥ <br>
तेणें भीष्माचें चाप छेदूनी ॥ दहा वेळ टाकिलें ॥ ४६ ॥ <br>
भीष्माचे ध्वज सारथी ॥ श्वेत छेदी त्वरितगती ॥ <br>
हाहाकार कौरव करिती ॥ वाजविती पांडव जयवाद्यें ॥ ४७ ॥ <br>
मग दुर्योधनें ते अवसरीं ॥ सर्व सेना प्रेरिली त्यावरी ॥ <br>
श्वेतें ख्याति केली यावरी ॥ समरीं शरीं सर्व खिळिले ॥ ४८ ॥ <br>
पांडव माथे डोलविती ॥ धन्य विराटपुत्र वानिती ॥ <br>
शरजाळीं भीष्माप्रती ॥ त्रासिले तेणें पराक्रमें ॥ ४९ ॥ <br>
मग प्रलयीं खवळे जैसा कृतांत ॥ तैसा क्रोधावला शंतनुसुत ॥ <br>
घोडे सारथी ध्वज रथ ॥ भीष्में छेदून टाकिले ॥ ५० ॥ <br>
धरणीवरी आला श्वेत ॥ तीक्ष्ण बाणजाळ वर्षत ॥ <br>
शक्ति घेऊन त्वरित ॥ धावला श्वेत भीष्मावरी ॥ ५१ ॥ <br>
बळें सोडिली शक्ती ॥ अनावर वाटे भीष्माप्रती ॥ <br>
मग नवांठायीं ते निश्चितीं ॥ छेदोनि क्षितीं पाडिली ॥ ५२ ॥ <br>
श्वेत धावला गदा घेऊन ॥ केला भीष्माचा रथ चूर्ण ॥ <br>
सारथी तुरंग संहारून ॥ महावीरें टाकिले ॥ ५३ ॥ <br>
धरणीवरी उभा गंगाकुमार ॥ तों धांवले कौरवांचे भार॥ <br>
दुसरे रथीं सत्वर ॥ शंतनुज बैसला ॥ ५४ ॥ <br>
तों श्वेतवीर घेऊनि खड्‌ग ॥ भीष्माचे रथीं चढला सवेग ॥ <br>
हातींचें चाप सुरंग ॥ एकाच घायें तोडिलें ॥ ५५ ॥ <br>
मग भार्गवदत्त बाण ॥ नूतन चापावरी लावून ॥ <br>
काळदंडाऐसा सोडून ॥ गंगात्मजें दिधला पैं ॥ ५६ ॥ <br>
तों श्वेताचें हृदय भेदून ॥ गेला पृथ्वीतल फोडून ॥ <br>
जैसा सूर्य पावे अस्तमान ॥ तैसा श्वेत रणीं पडियेला ॥ ५७ ॥ <br>
पांडवदळीं हाहाकार ॥ कौरव हर्षें होती निर्भर ॥ <br>
म्हणती ख्याती करून हा वीर॥ रणांगणीं पडियेला ॥ ५८ ॥ <br>
तों श्वेताचा बंधु शंखवीर ॥ तेणें पाचारिला गंगाकुमार ॥ <br>
चार घटिका घोरांदर ॥ युद्ध तेणें माजविलें ॥ ५९ ॥ <br>
द्रुपदाचें सैन्य ते क्षणीं ॥ भीष्में आटिलें निर्वाण बाणीं ॥ <br>
मध्यान्हींचा तीव्र तरणी ॥ तैसा गंगात्मज दिसे पैं ॥ ६० ॥ <br>
रवि गेला अस्तमानास ॥ ऐसा जाहला पूर्ण दिवस ॥ <br>
वाजविती वाद्यघोष ॥ दळे पावलीं स्वस्थाना ॥ ६१ ॥ <br>
धर्म आपले शिबिरांत ॥ बैसला होऊन चिंताक्रांत ॥ <br>
श्रीरंगाप्रति बोलत ॥ विचार कैसा करावा ॥ ६२ ॥ <br>
भीष्मास समरीं जिंकी ॥ ऐसा वीर नाही त्रिलोकीं ॥ <br>
आमुचे राजे रणपर्यंकीं ॥ पहुडवील भीष्म नेमें ॥ ६३ ॥ <br>
माझिया बंधूंचा प्राण ॥ भीष्म घेईल न लागतो क्षण ॥ <br>
हरि मज नलगे राज्यासन ॥ मी करीन वनवास ॥ ६४ ॥ <br>
मग बोले वैकुठनायक ॥ धर्मा तूं कदा न करीं शोक ॥ <br>
तुझे बंधू आणि नृपनायक ॥ प्रलय उदयीक करतील ॥ ६५ ॥ <br>
ऐसें बोलतां रजनी सरली ॥ दोन्ही दळीं सत्कर्में सारिलीं ॥ <br>
वाद्यांची घाई लागली ॥ सेना लोटली समरांगणीं ॥ ६६ ॥ <br>
दुर्योधन म्हणे गंगानंदना ॥ तुम्ही काल आटिली इतुकी सेना ॥ <br>
तरी सतेज दिसते पहा नयनां ॥ अधिकाधिक नूतन ॥ ६७ ॥ <br>
मकरव्यूह रचिला कौरववीरीं ॥ धृष्टद्युम्न क्रौंचव्यूह करी ॥ <br>
शंख त्राहाटिले तेणें थरारी ॥ पृथ्वीतळ तेधवां ॥ ६८ ॥ <br>
पांचजन्य देवदत्त ॥ वाजवी पार्थ मदनतात ॥ <br>
अनंतविजय शंख सत्य ॥ युधिष्ठिरें त्राहाटिला ॥ ६९ ॥ <br>
पौंड्रक तों वृकोदरें ॥ सुघोष मणिपुष्पक माद्रीकुमारें ॥ <br>
दुमदुमलीं दिशांचीं अंतरे ॥ एकचि हांक गाजिन्नली॥ ७० ॥ <br>
प्रलयीं जैसा कृतांत ॥ विश्व भक्षू पाहे क्षुधित ॥ <br>
तैसा भीष्म देखोनि पार्थ ॥ म्हणे ऐक जगदीशा ॥ ७१ ॥ <br>
लोटीं वेगें आजि स्यंदन ॥ मी भीष्माचा घेईन प्राण ॥ <br>
तैं पवनास मागें टाकून॥ रथ लोटिला त्वरेनें ॥ ७२ ॥ <br>
अर्जुन आणि गंगाकुमार ॥ रणीं उभे राहिले समोर॥ <br>
जैसा मेरु आणि मंदार॥ कीं रमावरं उमावरं ते ॥ ७३ ॥ <br>
कीं रोहिणीवर आणि दिनकर॥ कीं समुद्र आणि अंबर ॥ <br>
कीं वसिष्ठ आणि विश्वामित्र॥ तैसे दोघे दिसती ॥ ७४ ॥ <br>
भीष्में ओढिलें सायकासन ॥ सोडिले सत्याहत्तर बाण ॥ <br>
ते पार्थ वरिच्यावरी तोडून ॥ केलें संधान चपलत्वें ॥ ७५ ॥ <br>
शतबाणीं गंगानंदन ॥ पार्थ ताडिला न लागतां क्षण ॥ <br>
तों द्रोणें पंचवीस मार्गण ॥ पार्थावरी घातले ॥ ७६ ॥ <br>
दुर्योधनें चौसष्ट बाण ॥ पार्थावरी दिधले सोडून ॥ <br>
शतार्धबाणीं गौतमनंदन ॥ ताडिता जाहला सक्रोधें ॥ ७७ ॥ <br>
पार्थ त्याचिया द्विगुणीं ॥ सायक सोडिले तये क्षणीं ॥ <br>
तितके खिळिले समरांगणीं ॥ पराक्रमेकरोनियां ॥ ७८ ॥ <br>
सवेंच भीष्मावरी ऐंशी शरा ॥ टाकी तेव्हां सुभद्रावर ॥ <br>
तेणें विकळ गंगाकुमारा ॥ घटिका एक जाहला ॥ ७९ ॥ <br>
भीष्म मूर्छित जाणोन ॥ कौरवसेनेंत प्रवेशला अर्जुन ॥ <br>
जैसे भोगींद्र असंख्य देखोन ॥ अरुणानुजे संहारी ॥ ८० ॥ <br>
तैसे लक्ष वीर समरांगणीं ॥ पार्थ मारिले तये क्षणीं ॥ <br>
धडीं मुंडीं रणमेदिनी ॥ झांकोन गेली दिसेना ॥ ८१ ॥ <br>
पार्थवीरे शिरांची लाखोली ॥ भूलिंगास जैं समर्पिली ॥ <br>
भीष्माप्रति ते वेळीं ॥ सुयोधन बोलतसे ॥ ८२ ॥ <br>
बहुत मातला अर्जुन ॥ पृतना टाकिली संहारून ॥ <br>
तुम्हांनिमित्त वीर कर्ण ॥ नेम करून बैसला ॥ ८३ ॥ <br>
काय कौतुक पाहतां एथ ॥ आजि समरीं मारावा पार्थ ॥ <br>
मग भीष्में लोटिला रथ ॥ उभयकृष्ण लक्षोनियां ॥ ८४ ॥ <br>
नवबाणीं वीर पार्थ ॥ भेदीत बळें गंगासुत ॥ <br>
सवेच शतबाणीं तों रणपंडित ॥ भेदिता जाहला भीष्माते ॥ ८५ ॥ <br>
श्रीरंगाचे हृदयीं तीन बाण ॥ भीष्में भेदिले दारुण ॥ <br>
पार्थे भीष्माचा सारथी लक्षून॥ सत्तर बाणीं खिळियेला॥ ८६ ॥ <br>
हस्तलाघव दावी गंगानंदन ॥ त्याहून आगळे करी अर्जुन ॥ <br>
इकडे द्रोण धृष्टद्युम्न ॥ युद्ध करिती अतिनिकरें ॥ ८७ ॥ <br>
निर्वाणींचा एक बाण ॥ द्रोणें सोडिला जेवीं चंडकिरण ॥ <br>
परी तों अग्निगर्भ धृष्टद्युम्न ॥ नाहीं भ्याला तयासी ॥ ८८ ॥ <br>
बाण येत जेवीं कृतांत ॥ परी तेणे तोडिला अकस्मात ॥ <br>
अरुणानुज खंडित ॥ गगनी जैसा व्याळातें ॥ ८९ ॥ <br>
वीर म्हणती धन्य धन्य ॥ प्रतापी वीर हा धृष्टद्युम्न ॥ <br>
यावरी पांचाळे शक्ति उचलून ॥ द्रोणावरी सोडिली ॥ ९० ॥ <br>
द्रोणें दिव्य शर सोडोनी ॥ शक्ति खंडून पाडिली धरणीं ॥ <br>
सर्वांग भेदिलें बाणीं ॥ मयूराऐसे दिसती पैं ॥ ९१ ॥ <br>
कलिंग देशींचा नृपनाथ ॥ नाम जयाचें केतुमंत ॥ <br>
भीमाशीं युद्ध अद्‌भुत ॥ तेणें केलें तेधवां ॥ ९२ ॥ <br>
मेदिनीवसनाची वाट गा ॥ शोधीत धांवती रक्तनिम्नगा ॥ <br>
कलिंगाचा पुत्र दांडगा ॥ भीमावरी कोसळला ॥ ९३ ॥ <br>
अश्वावरी तों बैसोन ॥ भीमावरी सोडी बाण ॥ <br>
तों वृकोदरें गदा भोवंडून ॥ मत्कुणापरी मारिला ॥ ९४ ॥ <br>
ज्याचें नाम चक्रवीरा ॥ भीमे केला त्याचा संहार ॥ <br>
मग असिलता घेऊन वृकोदर  ॥ कौरवभारीं मिसळला ॥ ९५ ॥ <br>
चहूंकडून बाणांचे पूर॥ भीमावरी येती अपार॥ <br>
असिलतेनें वृकोदर ॥ तोडून पाडी एकीकडे ॥ ९६ ॥ <br>
जैसा कां बहिरीससाणा ॥ निवटीत उठे द्विजगणां ॥ <br>
त्याचपरी भीम जाणा ॥ पाडी सेना चपलत्वें ॥ ९७ ॥ <br>
कलिंगाचा दुसरा सुत ॥ नाम त्याचें भानुमंत ॥ <br>
शलभ विजेस धरू धांवत ॥ तैसा लोटला भीमावरी ॥ ९८ ॥ <br>
भीमाचे करींची असिलता ॥ झळके जैशी विद्युल्लता ॥ <br>
एकाच घायें भानुमंता ॥ यमसदनास धाडिलें ॥ ९९ ॥ <br>
कलिंगाचा तिसरा सुत ॥ शतायुनामा वीर धांवत ॥ <br>
मातोनियां जैसा बस्त ॥ महाव्याघ्रावरी पडे ॥ १०० ॥ <br>
जैसा मुद्‌घट होय चूर्ण ॥ तेवीं भीमे टाकिला मारून ॥ <br>
शेवटीं कलिंग आपण ॥ उसणें घ्यावया धावला ॥ १०१ ॥ <br>
वृकोदराचा मार अनिवार॥ उडविलें कलिंगाचे शिरा ॥ <br>
भेदीत गेलें अंबर॥ कौरव पाहती ऊर्ध्वमुखें ॥ १०२ ॥ <br>
दोनसहस्र हस्ती ॥ सातशतें महारथी ॥ <br>
कलिंगाची सेनासंपत्ती ॥ संहारिली भीमसेनें ॥ १०३ ॥ <br>
तैशीच धृष्टद्युम्नें ते क्षणीं ॥ संहारिली कौरववाहिनी ॥ <br>
तें भीष्म वीर देखोनी ॥ बाण वर्षत धांवला ॥ १०४ ॥ <br>
भीष्मावरी शक्ती ॥ भीमे टाकिली अवचिती ॥ <br>
ते तत्काल छेदून क्षितीं ॥ देवव्रतें पाडिली ॥ १०५ ॥ <br>
अश्वत्यामा धृष्टद्युम्न ॥ युद्ध करिती निर्वाण ॥ <br>
त्याची पाठी राखित अभिमन्य ॥ वर्षत बाण उठिला ॥ १०६ ॥ <br>
महावीर तये क्षणीं ॥ सौभद्रें खिळिले निजबाणीं ॥ <br>
दुर्योधनपुत्र धांवोनी ॥ लक्ष्मण पुढें पातला ॥ १०७ ॥ <br>
लक्ष्मणें सोडिले तीव्र बाण ॥ त्या अभिमन्यूवरी लक्षून ॥ <br>
जैसा पंडितापुढें भाषण॥ शतमूर्ख करूं आला ॥ १०८ ॥ <br>
त्या मूर्खाचें वाग्जाल समस्त ॥ एकाच वचनें छेदी पंडित ॥ <br>
तैसे लक्ष्मणाचे शर समस्त॥ एकाच शरें तोडिले ॥ १०९ ॥ <br>
मग अभिमन्यें निर्वाणबाणीं ॥ मूर्च्छित लक्ष्मण पाडिला रणीं ॥ <br>
दुर्योधन तें देखोनी ॥ सैन्यासह धांवला ॥ ११० ॥ <br>
सौभद्रास सकळीं वेढिलें ॥ तें कपिवरध्वजें दुरोनि देखिलें ॥ <br>
मग खगवरध्वजें ते वेळे ॥ स्यंदन वेगें पीटिला ॥ १११ ॥ <br>
विद्युल्लता पडे जैशी पर्वतीं ॥ तैसा कौरवांत आला सुभद्रापती ॥ <br>
तितुकेही वीर शरपंथी ॥ जर्जर केले पराक्रमें ॥ ११२ ॥ <br>
सूर्यरथापर्यंत ॥ धुरोळा दाटला तेथ ॥ <br>
कौरवभार सर्व पळत ॥ पार्थभयेंकरोनियां ॥ ११३ ॥ <br>
रणभूमि माजली फार ॥ रिते धांवती अश्व कुंजर ॥ <br>
मोकळे रथ अपार॥ गगनमार्गें झुगारती ॥ ११४ ॥ <br>
शस्त्रास्त्रांसहित हस्त ॥ अपार पडले भूषणमंडित ॥ <br>
किरीटकुंडलांसहित ॥ शिरें अगणित पडलीं पैं ॥ ११५ ॥ <br>
ब्रिदांसहित पडले चरण ॥ हातीं अंकुश घेऊन ॥ <br>
गजाकर्षक मरून ॥ चहूंकडे पडियेले ॥ ११६ ॥ <br>
वाग्दोरे तैसेच हातीं ॥ सूत पडले बहु क्षितीं ॥ <br>
भीष्म म्हणे द्रोणाप्रती ॥ धन्य जगतीं वीर पार्थ ॥ ११७ ॥ <br>
सूर्य पावला अस्तमान ॥ संपूर्ण जाहला द्वितीय दिन ॥ <br>
निशा संपतां चंडकिरण ॥ उदय पावला तेधवां ॥ ११८ ॥ <br>
भीष्में सुपर्णव्यूह रचिला ॥ पांचाळे अर्धचंद्राकार केला ॥ <br>
सकल सेनेस रक्षक जाहला ॥ धृष्टद्युम्न तेधवां ॥ ११९ ॥ <br>
त्यासही रक्षक पार्थ वीर॥ पार्थास रक्षक जगदीश्वर॥ <br>
मांडलें युद्धाचें घनचक्र ॥ शिरें अपार उडताती ॥ १२० ॥ <br>
सात्यकी आणि शकुनी ॥ भिडती तेव्हां रणमेदिनीं ॥ <br>
तों कपटियास विरथ करूनी ॥ रणांतून पळविला ॥ १२१ ॥ <br>
भीमसेनावरी सुयोधन ॥ उठिला तेव्हां वर्षत बाण ॥ <br>
तों घटोत्‍कच गदा घेऊन॥ भीमास साह्य जाहला ॥ १२२ ॥ <br>
एक काळ एक कृतांत ॥ तेवीं भीम आणि हिडिंबसुत ॥ <br>
कौरवदळाचा निःपात ॥ केला बहुत ते क्षणीं ॥ १२३ ॥ <br>
भीष्मास हिणावी सुयोधन ॥ तूं वीरांमाजी सहस्रकिरण ॥ <br>
पाडवांचीं मुले येऊन ॥ तुज शरीं जर्जर करिती ॥ १२४ ॥ <br>
तुझे मनीं त्यांचें कल्याण ॥ व्हावें हें मी जाणें पूर्ण ॥ <br>
प्रतिज्ञा करून वीर कर्ण ॥ राहिला पुढें न येचि॥ १२५ ॥ <br>
भीष्म म्हणे पूर्वीच समस्त ॥ तुज म्यां केलें असे श्रुत ॥ <br>
पांडव वीर प्रतापवंत ॥ कळिकाळासी न गणिती ॥ १२६ ॥ <br>
तरी मी आजि निर्वाण ॥ पाहें नयनीं युद्ध करीन ॥ <br>
मग महावीरे स्यंदन ॥ पांडवदळीं लोटिला॥ १२७ ॥ <br>
पांडवचमूचा संहार॥ भीष्में केला तेव्हां अपार॥ <br>
फुलले किंशुकतरुवर ॥ तैसे वीर दिसताती ॥ १२८ ॥ <br>
परम चपल देवव्रत ॥ क्षणांत पूर्वेस जाय रथ ॥ <br>
सवेंच पश्चिमेस जात ॥ त्रुटिमात्र न वाजतां ॥ १२९ ॥ <br>
क्षणें उत्तर क्षणें दक्षिण ॥ अलातचक्रवत फिरे स्यंदन ॥ <br>
चहूंकडोनि सोडी बाण ॥ वरी दृष्टि न ठरे कोणाची ॥ १३० ॥ <br>
श्येनपक्षी जैसा फिरे॥ तैसा रहंवर जाय स्वरें ॥ <br>
चतुरंगसेना अपारें ॥ संहारिली ते दिवशीं ॥ १३१ ॥ <br>
तें देखोन कृष्णार्जुन ॥ म्हणती धन्य वीर गंगानंदन ॥ <br>
धांडोळितां हें त्रिभुवन ॥ ऐसा शूर दुजा नसे ॥ १३२ ॥ <br>
श्रीरंग म्हणे अर्जुना॥ भीष्में आटिली सर्व सेना ॥ <br>
तुझी कोठे राहिली प्रतिज्ञा ॥ लाज कां तुज न वाटे ॥ १३३ ॥ <br>
अर्जुन म्हणे श्रीकृष्णा ॥ आतां प्रेरीं सत्वर स्यंदना ॥ <br>
तों निमेष न लागतो जाणा॥ अर्जुने केलें अद्‌भुत ॥ १३४ ॥ <br>
लाघव आणि हस्तवेग जाण ॥ दाखवी भीष्माहून दशगुण ॥ <br>
हरि म्हणे पार्था स्यंदन ॥ चालवितों पहा कैसा तों ॥ १३५ ॥ <br>
पार्थें सोडिला आधीं बाण ॥ मग श्रीरंगें प्रेरिला स्यंदन ॥ <br>
बाणास मागें टाकून ॥ रथ गेला त्वरेनें ॥ १३६ ॥ <br>
सवेंच परतविला रहंवरा ॥ तों पुढें येऊन पडला शर ॥ <br>
मग पार्थ स्तवन करी अपार ॥ म्हणे पार नेणवे तुझा॥ १३७ ॥ <br>
स्वामी सर्वज्ञा श्रीकरधरा ॥ अश्वांमाजी हे कैंची त्वरा ॥ <br>
विश्वव्यापका त्रिभुवनेश्वरा ॥ गती समग्र तुझ्याची ॥ १३८ ॥ <br>
असो नरवीरें बाण टाकून ॥ छेदिलें भीष्माचें सायकासन ॥ <br>
भीष्म म्हणे पार्था धन्य ॥ तुज देखोनि सुखाचे मी ॥ १३९ ॥ <br>
माध्यान्हींचा चंडकिरण ॥ तैसा दिसे तीच अर्जुन ॥ <br>
भीष्म म्हणे निर्वाण ॥ झुंजें मजशीं आजि तूं ॥ १४० ॥ <br>
ते दिवशीं आदिपुरुष ॥ अंगीं कवच घाली निर्दोष ॥ <br>
मस्तकीं कोटीर झळके विशेष ॥ तेज न समाय अंबरीं ॥ १४१ ॥ <br>
कर्णी कुंडलांचे जोड ॥ सर्व सारथियांमाजी सुधडद ॥ <br>
तों द्वारकाधीश उघड ॥ पाठी राखे पार्थाची ॥ १४२ ॥ <br>
यावरी तों देवव्रत ॥ करिता जाहला कर्म अद्‌भुत ॥ <br>
म्हणे हे जगजीवन मदनतात ॥ प्रतिज्ञा माझी अवधारीं ॥ १४३ ॥ <br>
तुझा नेम शस्त्र न धरीं ॥ तरी मी धरवीन आजि समरीं ॥ <br>
कंसांतका मधुमुरारी ॥ प्रतिज्ञा खरी करीन मी ॥ १४४ ॥ <br>
हें जरी न करवे माझेनी ॥ तरी व्यर्थ प्रसवली स्वर्धुनी ॥ <br>
शंतनुतनुज आजपासोनी ॥ सर्वथाही म्हणवीना ॥ १४५ ॥ <br>
विजयरथ करीन चूर्ण ॥ कीं कपिवरध्वज खालीं पाडीन ॥ <br>
तेव्हां मग शस्त्र घेऊन ॥ धांवशी कीं आम्हांवरी ॥ १४६ ॥ <br>
सेनेसहित त्रासीन अर्जुन ॥ सर्वांचीं शिरें खालीं पाडीन ॥ <br>
तेव्हां मग शस्त्र घेऊन ॥ धांवशी कीं आम्हांवरी ॥ १४७ ॥ <br>
रक्ताचे पूर वाहवीन ॥ पांडवादिक सकल सैन्य ॥ <br>
हें समग्र बाणें आटीन ॥ मग सुदर्शन धरिसी कीं ॥ १४८ ॥ <br>
आजि हे खरी करीन प्रतिज्ञा ॥ तुझीच आण कंसप्राणहरणा॥ <br>
माझा क्षत्रियधर्म जनार्दना ॥ अवलोकीं तूं यावरी ॥ १४९ ॥ <br>
ऐसें देवव्रतें बोलोनी ॥ चाप टणत्कारिलें तये क्षणीं ॥ <br>
झणत्कारिल्या लघुकिंकिणी ॥ ऐकोन कर्णीं सर्व भ्याले ॥ १५० ॥ <br>
प्रलयी क्षोभला कृतांत ॥ तेवीं समरीं दिसे गंगासुत ॥ <br>
शरवृष्टि करितां अपरिमित ॥ लेखा शेषा न करवे ॥ १५१ ॥ <br>
वृक्षाग्रींचें फळ लक्षून ॥ जैसे पक्षी येती धांवोन ॥ <br>
तैशी बाणें शिरें उडवून ॥ ऊर्ध्वपंथें बहु जाती॥ १५२ ॥ <br>
लक्षांचीं लक्ष शिरें ॥ उडविलीं तेव्हां गंगाकुमारें ॥ <br>
कित्येक कंदुकांऐशीं स्वरें ॥ आकाशपंथें उसळलीं ॥ १५३ ॥ <br>
पांडवदळीं हाहाकार ॥ असंख्य वीरांचा केला संहार॥ <br>
अलातचक्रवत्‌ गंगाकुमार‍ ॥ सेनेमाजी धांवतसे ॥ १५४ ॥ <br>
बाणपर्जन्याच्या धारा ॥ त्यामाजी वर्षती शिरें गारा ॥ <br>
अशुद्धजीवनाचें सत्वरा ॥ पूर चालिले चहूंकडे ॥ १५५ ॥ <br>
पळावया नाहीं वाव ॥ नेदी पृथ्वी लपावया ठाव॥ <br>
रथगजांआड वीर सर्व ॥ लपतांही न वांचती ॥ १५६ ॥ <br>
भीष्माचे शर तीक्ष्ण॥ गजकलेवरे फोडून ॥ <br>
सवेंच अश्वनरांसी भेदून ॥ पृथ्वीमाजी प्रवेशती ॥ १५७ ॥ <br>
उरले वीर सोडून समर ॥ पळती घेत दिगंतरा ॥ <br>
महायोद्धे रणधीर॥ न येती समोर भीष्माचे ॥ १५८ ॥ <br>
आकांत वर्तला थोर॥ भीष्में पार्थ लक्षोनि समोर॥ <br>
प्रेरिला बाणांचा पूर॥ खिळिला वीर सर्वांगीं ॥ १५९ ॥ <br>
अर्जुन सोडित शरा ॥ ते वरच्यावर तोडी गंगाकुमार ॥ <br>
पार्थ दिसे जैसा सपिच्छ मयूर॥ बाणपिच्छेंकरोनियां ॥ १६० ॥ <br>
विशेष भीष्मबाणप्रताप ॥ गळाले पार्थाचें गांडीव चाप ॥ <br>
मूर्छा येऊन सकंप ॥ ध्वजस्तंभीं टेकला ॥ १६१ ॥ <br>
रथ फेरीत जगन्मोहन ॥ पार्थाकडे पाहे परतोन॥ <br>
म्हणे करि न सोडिशी बाण ॥ तों तेणें नयन झांकिले ॥ १६२ ॥ <br>
गळाले करीचे सायकासन ॥ देखोन खवळला मधुसूदन ॥ <br>
करितां सुदर्शनाचे स्मरण॥ न लागतां क्षण हाता आलें ॥ १६३ ॥ <br>
उडी टाकून मुरारी ॥ करीवरी चपेटे जैसा हरी ॥ <br>
पीतांबर मागें न सांवरी ॥ धरणीवरी लोळतसे ॥ १६४ ॥ <br>
उगवले नेणों सहस्रकिरण ॥ तेवीं झळके करीं सुदर्शन ॥ <br>
बिंबाधरारक्तदशन ॥ क्रोधेंकरून रगडिले ॥ १६५ ॥ <br>
कौरवदळीं हाहाकार॥ महापूर घेती गिरिकंदर॥ <br>
वाटे सर्वांचीं शिरें समग्र ॥ एका घायें पाडील पैं ॥ १६६ ॥ <br>
आतां कैंचा गंगानंदन ॥ झांकले सर्वांचे नयन ॥ <br>
कौरव सर्व मूर्छा येऊन ॥ पडती पालथे पृथ्वीवरी ॥ १६७ ॥ <br>
परम कोपायमान श्रीधर॥ ब्रह्मांड हें जाईल समग्र ॥ <br>
दोहीं दळीं आकांत थोर॥ हांक एकचि गाजली ॥ १६८ ॥ <br>
पृथ्वी तडतडां वाजत ॥ अंबर थरथरां कांपत ॥ <br>
वायु फिरों न लाहे तेथ ॥ सप्त समुद्र तप्त जाहले ॥ १६९ ॥ <br>
सुदर्शनतेजाचे आवर्ती ॥ चंद्र सूर्य बुचकळ्यादेती ॥ <br>
सृष्टि गेली गेली म्हणती ॥ सुर पळविती विमानें ॥ १७० ॥ <br>
चक्रवत्‌ फिरवी सुदर्शन ॥ सावध पाहे गंगानंदन ॥ <br>
म्हणे हे जगन्निवास मनमोहन ॥ येई येई झडकरी ॥ १७१ ॥ <br>
हे द्वारकानगरविहारी ॥ हे मधुसूदना कैटभारी ॥ <br>
माझी प्रतिज्ञा झाली खरी ॥ वधीं यावरी मज आतां ॥ १७२ ॥ <br>
हे रविकर वरांबरधरा॥ विषकंठवंद्या गुणगंभीरा॥ <br>
छेदीं आतां माझिया शिरा ॥ सोडवीं संसारापासोनी ॥ १७३ ॥ <br>
जन्मापासोनि आजपर्यंत ॥ आचरलों जें ब्रह्मचर्यव्रत ॥ <br>
तें सफळ जाहलें समस्त ॥ पावेन मृत्यु हरिहस्ते ॥ १७४ ॥ <br>
दुर्जनाचें संगेकरून ॥ आजवर शिणले माझें मन ॥ <br>
सोडवीं या देहापासून ॥ घे मेळवून तुजमाजी ॥ १७५ ॥ <br>
भक्तजनसंतापनाशका ॥ इंदिरावरा नेत्रसुखदायका ॥ <br>
पांडवजनप्रतिपालका॥ सोडीं सुदर्शन सत्वर॥ १७६ ॥ <br>
सावध होऊन पाहे अर्जुन ॥ मग धांवला उडी टाकून ॥ <br>
हरिजघनीं मिठी घालून ॥ धरिले चरण आवडीं ॥ १७७ ॥ <br>
पार्थास झिडकावी श्रीधर॥ म्हणे सोडीं मज छेदितों शिर ॥ <br>
चरण न सोडी सुभद्रावर ॥ स्तवन फार करीतसे ॥ १७८ ॥ <br>
माझिया हातें कंसारी ॥ हें कौरवदळ संहारीं ॥ <br>
भीष्मास मारवीं यावरी ॥ चला रथावरी श्रीरंगा॥ १७९ ॥ <br>
ऐसें अर्जुन अनुवादोन ॥ हातीं धरून रुक्मिणीजीवन ॥ <br>
निजरथावरी बैसवून ॥ आपण वरी आरूढला ॥ १८० ॥ <br>
हरीचे इच्छेंकरूनि जाणा ॥ सुदर्शन गेलें स्वस्थाना॥ <br>
मग अर्जुन वर्षत बाणां ॥ सहस्रवदना लेखा नव्हे ॥ १८१ ॥ <br>
प्रलयविजेसमान ॥ झळके गांडीव शरासन ॥ <br>
प्रचंड चाप टणत्कारोना ॥ शरीं व्यापिले कौरव ॥ १८२ ॥ <br>
नानाशस्त्रांचे मारा ॥ कौरव करिते जाहले अपार॥ <br>
तोमर शक्ति पाश चक्र ॥ मुद्‌गर पट्टिश असिलता ॥ १८३ ॥ <br>
जितुकीं शस्त्रें कौरव प्रेरिती ॥ तितुकीं छेदी सुभद्रापती ॥ <br>
सर्व वीर पार्थ शरपंथीं ॥ जर्जर केले तेधवां ॥ १८४ ॥ <br>
दोन्ही दळीचे वाद्यनाद ॥ आणि वीरांच्या हांका सुबद्ध॥ <br>
परी गांडीवाचा शब्द अगाध ॥ त्याहूनही आगळा ॥ १८५ ॥ <br>
राघवचरणारविंदभ्रमर ॥ ध्वजस्तंभीं देत बुभुःकार ॥ <br>
भूतांच्या हांका अनिवार॥ ऐकतो कृतांत चळिं कांपे ॥ १८६ ॥ <br>
असो दिवस जाहले तीन ॥ अस्तास गेला चंडकिरण ॥ <br>
लक्षावधि दीपिका पाजळून ॥ पार्थ परतला शिबिराप्रति॥ १८७ ॥ <br>
चवथे दिवशीं सर्पाकार॥ व्यूह रची गंगाकुमार ॥ <br>
तीच रचना पांचाळ वीर ॥ पांडवदळीं करी तेव्हां ॥ १८८ ॥ <br>
अर्जुनाचा देखोनि रथ ॥ कौरवदळें भयभीत ॥ <br>
तों धांवला सुभद्रासुत ॥ बाण वर्षत भीष्मावरी ॥ १८९ ॥ <br>
देखोनि सौभद्राचें संधान ॥ भीष्म जाहला आनंदघन ॥ <br>
म्हणे होय हा प्रत्यर्जुन ॥ धन्य वंश याचेनि ॥ १९० ॥ <br>
सोमदत्तें ते अवसरी ॥ शक्ति टाकिली अभिमन्यूववरी ॥ <br>
येरें छेदोनि झडकरी ॥ त्याची त्यावरीच पाडिली ॥ १९१ ॥ <br>
यावरी तों उत्तरापती ॥ महारणपंडित पुरुषार्थी ॥ <br>
बाणजाळीं सकलांप्रती ॥ जर्जर करिता जाहला ॥ १९२ ॥ <br>
शल्यनामा कौरववीर ॥ धांवला धृष्टद्युम्नासमोर ॥ <br>
बाणधारीं रहंवर ॥ अश्व सारथी मारिले ॥ १९३ ॥ <br>
मग चरणचालीं धृष्टद्युम्न ॥ हातीं घेऊन असिलता ओढण ॥ <br>
शल्यवीराचें कंठनाल छेदून ॥ एकीकडे टाकिलें ॥ १९४ ॥ <br>
त्याचा पिता शयमिनी ॥ तेणें रण माजविलें तये क्षणीं ॥ <br>
त्यास सात्यकिवीरें छेदूनी ॥ यमसदना पाठविलें ॥ १९५ ॥ <br>
तों अपार सेना घेऊन ॥ पुढें धांवला सुयोधन ॥ <br>
त्यावरी धावला भीमसेन ॥ हांकें गगन गाजवित ॥ १९६ ॥ <br>
पंचवीससहस्र हस्ती ॥ गदाघायें पाडिले क्षितीं ॥ <br>
तीनसहस्र रथी ॥ चूर्ण केले रणीं तेव्हां ॥ १९७ ॥ <br>
गजारूढ भगदत्त ॥ भीमावरी धांवला शर वर्षत ॥ <br>
बाणजाळ घालून अद्‌भुत ॥ वृकोदर झाकियेला ॥ १९८ ॥ <br>
तों घटोत्कच हांक देत ॥ धांवला जैसा प्रलयकृतांत ॥ <br>
वर्षता झाला शिला पर्वत ॥ तेणें भगदत्त घाबरला ॥ १९९ ॥ <br>
पाडितां शिलांचा पर्जन्य ॥ पळू लागलें सकल सैन्य ॥ <br>
तीं अस्ता गेला चंडकिरण ॥ दिवस पूर्ण चार जाहले ॥ २०० ॥ <br>
उपरी प्रातःकाल जाहला ॥ मकरव्यूह कौरवीं रचिला ॥ <br>
श्येनपक्ष्याऐसा शोभला ॥ पांडवांचा व्यूह तेव्हां ॥ २०१ ॥ <br>
पांडवसेनेचें परम बळ ॥ अवघे वीर उतावीळ ॥ <br>
दुर्योधनाचे हृदयकमळ ॥ धगधगिले भयें बहु ॥ २०२ ॥ <br>
दुर्योधन म्हणे गंगानंदना ॥ पांडवीं आटिली माझी सेना॥ <br>
उरली तेही उरेना ॥ पूर्ण मज हें कळों आलें ॥ २०३ ॥ <br>
तुम्हीं वडिलीं सांगितली नीती ॥ ती म्यां धरिली नाहीं चित्तीं ॥ <br>
भीष्म म्हणे आतां प्रचीती ॥ आली तुज सुयोधना ॥ २०४ ॥ <br>
ज्या पक्षी असे वैकुंठनाथ ॥ जयलाभ तिकडेचि समस्त ॥ <br>
पांडव सन्मार्गें वर्तत ॥ यश प्राप्त सदा त्यांसी ॥ २०५ ॥ <br>
अजून तरी सुयोधना॥ शरण रिघे श्रीकृष्णचरणां ॥ <br>
तों ब्रह्मानंद वैकुंठराणा ॥ वेदपुराणां वंद्य जो ॥ २०६ ॥ <br>
बह्मादिकांचें निजध्यान ॥ अपर्णावराचें देवतार्चन ॥ <br>
तयासी तूं रिघे शरण ॥ सोडीं अभिमान पापी हा॥ २०७ ॥ <br>
मग म्हणे दुर्योधन ॥ पहिलाच गेलों चुकोन ॥ <br>
आतां अभिमानें द्यावा प्राण ॥ परी शरण न जावें ॥ २०८ ॥ <br>
मिळाले पृथ्वीचे नृपवर ॥ यां देखतां जोडूनकरा ॥ <br>
शरण जाऊन पंडुकुमार ॥ कैसें आणूं गजपुरा ॥ २०९ ॥ <br>
तूं भीष्म काळास अनिवार॥ द्रोण कर्ण त्रैलोक्य जिंकणार ॥ <br>
मज शरण जा म्हणतां निर्धार॥ लाज गेली तुमची पैं ॥ २१० ॥ <br>
युद्ध मांडले विशेष ॥ आज चालतो पांचवा दिवस ॥ <br>
पुढें माजवावा वीररस ॥ जो सुरस भवनत्रयीं ॥ २११ ॥ <br>
ब्रह्मानंदें जोडूनि करा ॥ श्रोतयांसी म्हणे श्रीधर॥ <br>
पुढील अध्यायीं गंगाकुमार ॥ ख्याती करील रणांगणीं ॥ २१२ ॥ <br>
स्वामी माझा पंढरीनाथ ॥ ब्रह्मानंद अति समर्थ ॥ <br>
पांडवांशी पाठी रक्षित ॥ दिवसनिशीं न विसंबे ॥ २१३ ॥ <br>
स्वस्ति श्रीपांडवप्रताप ग्रंथ ॥ भीष्मपर्व व्यासभारत ॥ <br>
त्यांतील सारांश यथार्थ ॥ बेचाळिसाव्यांत कथियेला ॥ २१४ ॥<br>
इति श्रीधरकृतपांडवप्रतापे भीष्मपर्वणि द्विचत्वारिंशोऽध्यायः ॥ ४२ ॥        <br>
अध्याय बेचाळिसावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
