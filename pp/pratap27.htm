<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap26.htm">मागचा अध्याय</a>
</div>
<div class="nex">
<a href="pratap28.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय सत्ताविसावा </p><br>
<p class="hdr3">जनक आणि याज्ञवल्क्य  </p><br>

<p class="ovi">
श्रीगणेशाय नम: <br>
अष्टावक्राचें आख्यान ॥ मागें संपलें संपूर्ण ॥ <br>
यावरी लोमशाप्रति पंडुनंदन ॥ धर्मराज बोलत ॥ १ ॥ <br>
याज्ञवल्क्यानें ज्ञान ॥ उपदेशिलें जनकालागून ॥ <br>
ती पुण्यकथा सांग पूर्ण ॥ करूं श्रवण सर्वही ॥ २ ॥ <br>
मार्गें जातां क्रमेल वेळ ॥ मुनि बोले ती कथा रसाळ ॥ <br>
यावरी लोमाश पुण्यशीळ ॥ सुरस इतिहास सांगतसे<br>
दत्तात्रेय शुक कपिलमुनी ॥ चौथा याज्ञवल्क्य निर्वाणज्ञानी ॥<br>
ज्यांचा महिमा वेदपुराणीं ॥ वर्णिजेतो अत्यादरें ॥ ४ ॥ <br>
योगभ्रष्ट उपजतज्ञानी ॥ याज्ञवल्क्य महामुनी ॥ <br>
वेदविद्येलागूनी ॥ ऊर्ध्यरेता गुरु केला ॥ ५ ॥ <br>
तेथें केलें वेदपठण ॥ विधियुक्त अर्थ पाहिला संपूर्ण ॥ <br>
परी जाहलें नाहीं समाधान ॥ ब्रह्मविद्येवांचूनियां ॥ ६ ॥ <br>
सकल विद्यांमाजी मुकुटमणी ॥ अध्यात्मविद्या ज्ञानखाणी ॥ <br>
त्या विद्येलागीं दिवसरजनीं ॥ गुरुसेवा करी बहु ॥ ७ ॥ <br>
जो ब्रह्मविद्येचा दाता ॥ तो गुरु नव्हेचि तत्वतां ॥ <br>
कर्मकांडीं कुशल जाणता ॥ मीमांसक पुरता गुरू तो ॥ ८ ॥ <br>
तो जनकराव परम सज्ञान ॥ पोटीं नाहीं पुत्रसंतान ॥ <br>
बहुत यज्ञ अनुष्ठान ॥ करितां कदा न होय पैं ॥ ९ ॥ <br>
तों घरास आला एक द्विज ॥ तेणें जनकासी सांगितलें गुज ॥ <br>
त्या याज्ञवल्क्याच्या अक्षता सतेज ॥ जरी मस्तकीं पडती तुझ्या ॥ १० ॥ <br>
तरी होईल तत्काल सुत ॥ ऐकतां तोषला नृपनाथ ॥ <br>
मग ऊर्ध्वरेता ऋषि समर्थ ॥ गेला दर्शना त्याचिया ॥ ११ ॥ <br>
ऋषिस साष्टांगे नमून ॥ जनक विनवी कर जोडून ॥ <br>
तुमचा याज्ञवल्क्य शिष्य सुजाण ॥ धाडा भोजना आमचे येथें ॥ १२ ॥ <br>
ऋषि म्हणे तो व्रतस्थ ॥ येईल कीं न येईल तेथ ॥ <br>
तरी एक सांगतों मुख्यार्थ ॥ तोच करीं निर्धारे ॥ १३ ॥ <br>
सप्तशत शिष्य परियेसीं ॥ एकएक बोलावीं प्रतिदिवसीं ॥ <br>
ज्येष्ठापासून अनुक्रमेशी ॥ शेवटवरी पूजीं कां ॥ १४ ॥ <br>
याज्ञवल्क्याचा येतां दिवस ॥ आपणचि येईल तो नेमास ॥ <br>
ऐकतां तोषला मिथिलाधीशा ॥ म्हणे अवश्य ऋषिवर्या ॥ १५ ॥ <br>
प्रथम दिवशीं पट्टशिष्य ॥ पूजी भोजन देऊन नरेश ॥ <br>
त्याच्या मंत्राक्षता विशेष ॥ मस्तकीं धरी आदरें ॥ १६ ॥ <br>
ऐसेंचि नित्यकाळ होत ॥ एक शिष्य भोजन करून जात ॥ <br>
परी याज्ञवल्क्याचा दिवस सत्य ॥ न कळे कोणता निश्चयें ॥ १७ ॥ <br>
त्याहीमाजी एकादे दिवशीं ॥ राव गुंते राज्यकार्यासी ॥ <br>
किंवा जात मृगयेसी ॥ न साधें पंक्तीसी दिवस तया ॥ १८ ॥ <br>
जनक सांगे पट्टराणीसी ॥ याज्ञवल्क्य येईल कोणे दिवशीं ॥ <br>
बहुत सावधान मानसीं ॥ अक्षता मस्तकीं घेई तूं ॥ १९ ॥ <br>
प्रत्यहीं येत ब्राह्मण ॥ अक्षता देत मंत्रून ॥ <br>
समीप नसतां यजमान ॥ नृपपत्‍नीस देती मग ॥ २० ॥ <br>
तीही समीप नसतां जाण ॥ राजमंचकीं टाकिती नेऊन ॥ <br>
तों आपुला दिवस लक्षून ॥ याज्ञवल्क्य आला भोजना ॥ २१ ॥ <br>
तों अदृष्टरेखा विपरीत ॥ मृगयेस गेला मिथिलानाथ ॥ <br>
राणी जाहली ऋतुस्नात ॥ तो जेवून पुसत याज्ञवल्क्य ॥ २२ ॥ <br>
म्हणे अक्षता घ्यावया कोणी ॥ आहे कीं नाहीं नृपराणी ॥ <br>
याज्ञवल्याचें स्वरूप नोळखोनी ॥ राजसेवक बोलती ॥ २३ ॥ <br>
राजमंचकीं अक्षता टाकोनी ॥ द्विजा जाईं आश्रमा लागूनी ॥ <br>
परि तो महाराज केवळ तरणी ॥ स्वरूप कोणी ओळखेना ॥ २४ ॥ <br>
समीप असतां निधान ॥ अभाग्यास न फळे पूर्ण ॥ <br>
कीं पुढें पडलें दिव्य रत्‍न ॥ अंध जैसा नेणेचि ॥ २५ ॥ <br>
असो शयनशाळेंत ॥ याज्ञवल्क्य अक्षता टाकित ॥ <br>
मंचकस्तंभी जाऊन पडत ॥ महिमा अद्‌भुत कोणी नेणे ॥ २६ ॥ <br>
शयनशाळा घेतली झांकून ॥ याज्ञवल्क्य गेला आश्रमालागून ॥ <br>
नृप आला मृगाया करून ॥ शयनस्थानीं प्रवेशला ॥ २७ ॥ <br>
तो मंचकस्तंभासी अभिनव ॥ कोमल फुटले पल्लव ॥ <br>
आश्चर्य करी जनकराव ॥ निकट सेवक बोलाविले ॥ २८ ॥ <br>
शयनशाळेंत आला होता कोण ॥ सेवक बोलती कर जोडून ॥ <br>
नित्यावळीचा ब्राह्मण ॥ अक्षता टाकून गेला जी ॥ २९ ॥ <br>
जनक शोक करीत पाहे ॥ म्हणे याज्ञवल्क्य पूर्ण होये ॥ <br>
कारण कोरडे काष्ठी लवलाहें ॥ नवपल्लव फुटले कीं ॥ ३० ॥ <br>
गहन कर्मगति विचित्र ॥ मज कैंचा आतां पुत्र ॥ <br>
महाराज तो पुण्यपवित्र ॥ दर्शनही मज नव्हेचि ॥ ३१ ॥ <br>
अहा वाउगी गोष्ट जाहली ॥ कामधेनु सदनाप्रति आली ॥ <br>
ते काष्ठप्रहारें मारून पिटिली ॥ परी केली तैशीच ॥ ३२ ॥ <br>
धुवण म्हणोनि अमृत ॥ अभागी उकरडां ओतित ॥ <br>
चिंतामणि गोफणींत ॥ दरिद्री जैसा घालवी ॥ ३३ ॥ <br>
गृहास पातला सुपर्ण ॥ काग म्हणोनि मारिला पाषाण ॥ <br>
कीं परिस जैसा फोडून ॥ पायरीसी घातला ॥ ३४ ॥ <br>
कल्पवृक्ष दैवें भेटला ॥ कुडा म्हणोनि तो तोडिला ॥ <br>
तैसा याज्ञवल्क्य न ओळखिला ॥ हतदैवे कोणींही ॥ ३५ ॥ <br>
मागुती ऋषीजवळी जाऊन ॥ जनक घाली लोटांगण ॥ <br>
म्हणे एकदां मागुत्यान ॥ याज्ञवल्क्य धाडिजे ॥ ३६ ॥ <br>
ऋषि म्हणे तो परम हट्टी होये ॥ सर्वथाही भोजना नये ॥ <br>
जनक श्रमोनि पाहें ॥ मिथिलेप्रति गेला हो ॥ ३७ ॥ <br>
ऐक धर्मा सावधान ॥ गुरु कर्मकांडीं परमनिपुण ॥ <br>
याज्ञवल्क्य वेदांतज्ञान ॥ पुसे त्यात क्षणक्षणां ॥ ३८ ॥ <br>
तें अध्यात्म न कळे त्यासी ॥ गुरु क्षोभे परम मानसीं ॥ <br>
कर्मकांड आचरतां दिननिशीं ॥ संशय उपजे चित्तातें ॥ ३९ ॥ <br>
विधिनिषेध पाहतां अपार ॥ व्याकुळ होय परम विप्र ॥ <br>
विधियुक्त परम प्रकार ॥ घडला नाहीं वाटे मज ॥ ४० ॥ <br>
मन व्याकुळ अत्यंत ॥ गुरूनें आरंभिलें प्रायश्चित्त ॥ <br>
परी वृद्ध आपण अशक्त ॥ प्रायश्चित्त नाचरवे ॥ ४१ ॥ <br>
आणीक होते शिष्य बहुत ॥ त्यांस म्हणे आचरा प्रायश्चित्त ॥ <br>
मज श्रेय द्या समस्त ॥ विधि युक्त करोनी ॥ ४२ ॥ <br>
तो याज्ञवल्क्य बोलत ॥ हीं तो बालके समस्त ॥ <br>
मी हे आचरीन प्रायश्चित ॥ आज्ञा त्वरित करणें जी ॥ ४३ ॥ <br>
अभिमान सांडून ॥ करूं नेणें बोलिलें वचन ॥ <br>
तों गुरु क्षोभला दारुण ॥ म्हणे अभिमान तुज जाहला ॥ ४४ ॥ <br>
तुज दंड करीन यथार्थ ॥ माझी वेदविद्या टाकीं समस्त ॥ <br>
ऐसा त्याचा गुरु बोलत ॥ क्रोधें संतप्त कांपतसे ॥ ४५ ॥ <br>
मग याज्ञवल्क्य विद्या वमिता ॥ जैसा खदिरांगार धगधगित ॥ <br>
ऋषि तित्तिरपक्षी होता ॥ विद्या प्राशित आपुली ॥ ४६ ॥ <br>
वमिला वेद प्राशित ॥ तो तैत्तिरीयशाखाभेद होत ॥ <br>
अद्यापि तित्तिरपक्षी भक्षित ॥ विंगळ्यांच्या आहारातें ॥ ४७ ॥ <br>
गुरूस करून नमन ॥ याज्ञवल्क्य निघाला तेधून ॥ <br>
मग आचरोनि अनुष्ठान ॥ निघे शरण सूर्यासी ॥ ४८ ॥ <br>
देवतात्रयस्वरूप पूर्ण ॥ प्रत्यक्ष दैवत सूर्यनारायण ॥ <br>
याज्ञवल्क्यस होऊन प्रसन्न ॥ ब्रह्मविद्या उपदेशिली ॥ ४९ ॥ <br>
विदेह पढला अद्‌भुता ॥ अनुच्छिष्ट मात्र सांगत ॥ <br>
अपरोक्षज्ञान झालें प्राप्त ॥ होय विख्यात तिहीं लोकीं ॥ ५० ॥ <br>
अध्ययन तप ज्ञान ॥ सर्वविषयीं याज्ञवल्क्य पूर्ण ॥ <br>
कीर्तींनें भरलें त्रिभुवन ॥ धन्य धन्य सर्व म्हणती ॥ ५१ ॥ <br>
असो ऐकतां पूर्व कीर्तींतें ॥ अल्पज्ञानी ऋषि जे होते ॥ <br>
ते प्रवर्तोनि निंदेतें ॥ नाना दूषणे लाविती ॥ ५२ ॥ <br>
जैशी मृगेंद्राची निंदा देख ॥ करिती मागें जंबुक ॥ <br>
अळिका म्हणती विनायक ॥ धरून आणूं क्षणमात्रें ॥ ५३ ॥ <br>
यश धैर्य सद्‌गुण ॥ सभाग्याचे कर्णीं ऐकोन ॥ <br>
परम खेद मानिती कुजन ॥ नसतेंचि दूषण लाविती ॥ ५४ ॥ <br>
एव निंदेस प्रवर्तले ऋषि ॥ म्हणती सूर्ये कैसें उपदेशिलें यासी ॥ <br>
आदित्य जाळी सकळांसी ॥ हा तेथें कैसा वांचला ॥ ५५ ॥ <br>
देहधारी होऊन सूर्यनारायण ॥ यास कैसें उपदेशिलें ज्ञान ॥ <br>
मीमांसक हें न मानिती वचन ॥ असत्य पूर्ण याज्ञवल्क्य ॥ ५६ ॥ <br>
यासी गुरु कैंचा सूर्यनारायण ॥ याणेंच स्वरवर्ण भिन्न करून ॥ <br>
वेद केला जनरंजन ॥ जैसें भाषण नटाचें ॥ ५७ ॥ <br>
वेद वमूनि गुरु त्यागिला ॥ सूर्यास कधीं शरण गेला ॥ <br>
ऐसा ऋषिजन निंदेस प्रवर्तला ॥ समाचार ऐकिला याज्ञवल्क्ये ॥ ५८ ॥ <br>
परि समाधानी ऋषीचें चित्त ॥ विषाद नुपजे मनांत ॥ <br>
निंदकाशीं प्रीति वाढवित ॥ भावित परम मित्र हे ॥ ५९ ॥ <br>
दुर्जनाशीं प्रीतिभाषण ॥ हें संतांचें मुख्य लक्षण ॥ <br>
आणि दुसर्‍याचे दोषगुण ॥ गेलियाही प्राण न बोलती ॥ ६० ॥ <br>
जनक इच्छिता जाहला मानसीं ॥ कीं शरण रिघावें सद्‌गुरूसी ॥ <br>
तरी सर्वज्ञ दयाळू निश्चयेंशी ॥ गुरु तोचि करावा ॥ ६१ ॥ <br>
यालागीं पूर्ण आत्मज्ञानी ॥ जनकराव इच्छी मनीं ॥ <br>
सद्‌गुरू भेटावा म्हणोनी ॥ याग तेणें आरंभिला ॥ ६२ ॥ <br>
परम सन्मानेंकरून ॥ बोलाविले समस्त ऋषिजन ॥ <br>
याज्ञवल्क्य बोलावून ॥ यागालागीं आणिला ॥ ६३ ॥ <br>
नवग्रहांमाजी मित्र ॥ कीं त्रिदशांमाजी इंदिरावर ॥ <br>
कीं तपियांमाजी पिनाकधर ॥ तैसा ऋषींत याज्ञवल्क्य ॥ ६४ ॥ <br>
यागाचें करून मिषा ॥ याज्ञवल्क्य आणिला घरास ॥ <br>
शरण रिघावें तयास ॥ अनुताप बहु वसे अंतरीं ॥ ६५ ॥ <br>
जन्म मरण गर्भवास ॥ संसारदुःखें असोस ॥ <br>
यालागीं शरण रिघावें गुरूस ॥ ऐसें मिथिलेश भावित ॥ ६६ ॥ <br>
याज्ञवल्यास बहुत वंदित ॥ निंदिती कोणी दुष्ट किंचित ॥ <br>
परी महाराज खेदरहित ॥ शरण यास रिघावें ॥ ६७ ॥ <br>
याज्ञवल्क्यस रिघोन शरण ॥ पुसूं जरी आत्मज्ञान ॥ <br>
तरी बहुत ऋषि मिळोन ॥ गलबला येथें करितील ॥ ६८ ॥ <br>
याज्ञवल्क्याचें थोरपण ॥ प्रकटावया तेथें संपूर्ण ॥ <br>
जनके मांडिलें विंदाण ॥ सावधान परिसावें ॥ ६९ ॥ <br>
सुवर्णाच्या सहस्त्रगायी ॥ वत्सांसहित केल्या ते समयीं ॥ <br>
श्रृंगारून सकलही ॥ दक्षिणेसहित ठेविल्या ॥ ७० ॥ <br>
दानशाळेस नृपनाथ ॥ दानोदकझारी करीं घेत ॥ <br>
ऋषी बोलावून समस्त ॥ काय बोलता जाहला ॥ ७१ ॥ <br>
जो ब्रह्मवेत्ता संपूर्ण ॥ निस्पृह आणि सर्वज्ञ ॥ <br>
तेणेंच यावें उठोन ॥ गायी देईन सर्व त्यासी ॥ ७२ ॥ <br>
हें ऐकोनि भूसुर ॥ करिती आपुले ठायीं विचार ॥ <br>
आम्ही वक्ते निस्पृह साचार ॥ केविं उत्तर बोलावें ॥ ७३ ॥ <br>
मी ब्रह्मवेत्ता म्हणवणें ॥ हेंच आधीं लाजिरवाणें ॥ <br>
त्यावरी निस्पृहता मिरवणें ॥ गायीं घेणें कासया ॥ ७४ ॥ <br>
ऐशिया गोष्टी कठिन ॥ कोण घेईल गायी दान ॥ <br>
त्याशीं वाद अत्यंत करून ॥ टाकू जिंकून क्षणार्धें ॥ ७५ ॥ <br>
जनक म्हणे तत्त्वतां ॥ कां कोणी न उठे ब्रह्मवेत्ता ॥ <br>
सर्व प्रत्युत्तर न देतां ॥ अधोवदन पाहती ॥ ७६ ॥ <br>
करावया भवचापभंजन ॥ उठिला जैसा मित्रकुलभूषण ॥ <br>
तैसा याज्ञवल्क्य उठोन ॥ उभा राहिला ते वेळे ॥ ७७ ॥ <br>
शिष्यांलागीं आज्ञापित ॥ गायी गृहा न्याव्या समस्त ॥ <br>
अलंकारदक्षिणेसहित ॥ उचला येथून तत्त्वतां ॥ ७८ ॥ <br>
याज्ञवल्क्य म्हणे जनकासी ॥ ब्रह्मवेत्ता तूं पुससी ॥ <br>
जो सर्वभूतनिवासी ॥ ब्रह्मवेत्ता तो एक ॥ ७९ ॥ <br>
सांडून समस्त अहंकृति ॥ सत्यज्ञानानंत स्वयंज्योति ॥ <br>
सर्वसाक्षी तो निश्चितीं ॥ शुद्धबुद्ध वेगळा जो ॥ ८० ॥ <br>
एकमेव द्वितीयं नास्ति ॥ ऐसें बोले वेदश्रृति ॥ <br>
एकावांचून वसति ॥ नाहीं दुजयाची सर्वथा ॥ ८१ ॥ <br>
एको देव: सर्वभूतेषु गूढ: ॥ श्रुतीने भेदावरी वाहिला मेंढा ॥ <br>
करून दृश्याचा रगडा ॥ मतवादी विभांडिले ॥ ८२ ॥ <br>
अणोरणीयान्महतो महीयान्‌ ॥ ऐसें श्रृति बोले गर्जोनियां ॥ <br>
हा अनुभव आंगीं जयां ॥ उरवूनियां जाण पां ॥ ८३ ॥ <br>
स्वप्रत्ययें बोले वेदश्रुती ॥ तो आत्मा मी पूर्ण निश्चिती ॥ <br>
तंव तो अच्युतोहमनंतोहं म्हणती ॥ जे वेदांती महंत ॥ ८४ ॥ <br>
नायं देहो नैवेंद्रियाणि ॥ सर्वातीत मी श्रुति वाखाणी ॥ <br>
केवळ ब्रह्मसुखाची खाणी ॥ क्षराक्षरातीत मीच ॥ ८५ ॥ <br>
अज अव्यय सर्वज्ञ ॥ अवस्था त्रय निरसोन ॥ <br>
जीवशिवांचा साक्षी पूर्ण ॥ आद्य अचल अमल मी ॥ ८६ ॥ <br>
मज येणें जाणें नाहीं ॥ तेथें जिणें मरणें कायी ॥ <br>
इंद्रियसुखविमुख पाहीं ॥ विदेही साक्षी वेगळा मी ॥ ८७ ॥ <br>
न जायते म्रियते वा पहा हो ॥ स्वयें बोले रमानाहो ॥ <br>
तो अज नित्य शाश्वत आनंदडोहो ॥ निजसुखभरित मी ॥ ८८ ॥ <br>
उपनिषदोद्यानीं ॥ विहारकर्ता मी चिन्मयखाणी ॥ <br>
दृश्यसागराचें आचमन करूनी ॥ विदेही विलसे कलशोद्‌भव ॥ ८९ ॥ <br>
स्वानुभव पांचांचें सुरसारविंद ॥ अखंड भोगीं मी मुक्त मिलिंद ॥ <br>
मी उदयास्तादि अर्कविशद ॥ दृश्य भगणें ग्रासक जो ॥ ९० ॥ <br>
तमद्विरदविदारक मृगेंद्र ॥ भेदधराधरच्छेदक वज्रध्रर ॥ <br>
शंबररिपुजालविकृतिसंहार ॥ कर्ता परात्पर शिव मी ॥ ९१ ॥ <br>
दुर्धर मायावन सकळी ॥ दहनकर्ता मी ज्वालामाळी ॥ <br>
भयवल्लीविध्वंसक बळी ॥ निरंकुश इभ मी ॥ ९२ ॥ <br>
पंचकोशाहून वेगळा ॥ षड्‌विकाररहित निराळा ॥ <br>
त्रिविध अहंकार कलुष जाहला ॥ छेदक मी जितेंद्रिय ॥ ९३ ॥ <br>
दोषत्रयविरहित ॥ देहत्रयवर्जित ॥ <br>
स्वानुभवें वर्तत ॥ ब्रह्मानंदे अद्वय मी ॥ ९४ ॥ <br>
ऐसें ऐकतां निरूपण ॥ जनकें धरिले दृढ चरण ॥ <br>
म्हणे मी तनमनधनांशीं शरण ॥ तुजप्रति महाराजा ॥ ९५ ॥ <br>
अष्टभावें सद्‌गदित ॥ अलंकारदक्षिणासहित ॥ <br>
गोधने अर्पिलीं समस्त ॥ अनन्यभावेंकरूनियां ॥ ९६ ॥ <br>
ऐसें देखोनि ते वेळीं ॥ क्षोभली समस्त ऋषिमंडळी ॥ <br>
सकल सभा गडबडली ॥ निंदेस सर्व प्रवर्तले ॥ ९७ ॥ <br>
कोणी उठोनि उभे ठाकती ॥ कोणी बैसलेठायींच बोलती ॥ <br>
एक क्रोधें थरथरां कांपती ॥ प्रवर्तती वादासी ॥ ९८ ॥ <br>
निर्भर्त्सिती अवघे जण ॥ उच्चारिती दोष गुण ॥ <br>
परी याज्ञवल्क्य आनंदघन ॥ संतापें मन पोळेना ॥ ९९ ॥ <br>
ब्राह्मण म्हणती देख ॥ तूं ज्ञाता कैसेनि अधिक ॥ <br>
शिष्याहातीं गोधनें सकळिक ॥ न्यावया येथें कोण तूं ॥ १०० ॥ <br>
मी ब्रह्मवेत्ता म्हणविसी ॥ आशा धरून गोधनें नेसी ॥ <br>
निस्पृहताही वागविसी ॥ अपमानून आम्हांतें ॥ १०१ ॥ <br>
येरू म्हणे शिष्य सद्‌विवेक ॥ वृत्तिगायी वळविल्या देख ॥ <br>
गोरक्षण करावें सम्यक ॥ श्रृत्यर्थ हा निर्धारे ॥ १०२ ॥ <br>
चरमवृत्ति जोंवरी बाणे ॥ तोंवरी गायी दृढ रक्षणें ॥ <br>
पैलपारा आहे जाणें ॥ तोंवरी जतन करीं नौकेसी ॥ १०३ ॥ <br>
चरम म्हणिजे शेवटील स्थिती ॥ जीहून थोर नाहीं परती ॥ <br>
चंचलता नसे निश्चितीं ॥ चरमवृत्ति जे म्हणिजे ॥ १०४ ॥ <br>
गोरक्षण न करितां ॥ चरमवृत्ति नये हातां ॥ <br>
अलंकारसमवेत तत्त्वतां ॥ गोधनें बरीं रक्षावीं ॥ १०५ ॥ <br>
तुम्ही म्हणाल कोणते अलंकार ॥ श्रवणमननादि नऊ प्रकार ॥ <br>
दया क्षमा शांति निरंतर ॥ श्रृंगारसहित रक्षाव्या ॥ १०६ ॥ <br>
निजानुसंधान गोकंठपाश ॥ त्याविण गायी नावरती निःशेष ॥ <br>
निरंजन सावकाश ॥ गायी न्याव्या चरावया ॥ १०७ ॥ <br>
वेदमर्यादाकाठी घेऊनी ॥ गायी वळाव्या क्षणोक्षणीं ॥ <br>
परी विषयक्षेत्रीं जाऊनी ॥ भरों न द्याव्या सर्वथा ॥ १०८ ॥ <br>
ऐसें करितां गोरक्षण ॥ सप्तभूमिका ओलांडून ॥ <br>
चरमवृत्ति बाणे पूर्ण ॥ शेवटील जीस म्हणती ॥ १०९ ॥ <br>
ऐसें याज्ञवल्य बोलिला ॥ परी तें न मानेच तयांला ॥ <br>
आश्वलायन अर्थभाग ते वेळां ॥ वाद केला तिहीं बहु ॥ ११० ॥ <br>
श्वेतकेतु अजमीढ जरत्कारादिक ॥ अवघे याज्ञवल्यानें जिंकिले देख ॥ <br>
निरुत्तर केलिया अधोमुख ॥ सर्वही खालीं पाहती ॥ १११ ॥ <br>
तों तेथें गार्गेयीनामें योगीण ॥ ब्रह्मवेत्ती सदा नग्न ॥ <br>
अकस्मात उभी ठाकली येऊन ॥ म्हणे कां रे भांडण करितसां ॥ ११२ ॥ <br>
जाहला जो पूर्ववृत्तांत ॥ जनक गार्गेयीप्रति सांगत ॥ <br>
ते म्हणे ऋषी हो ऐका समस्त ॥ निवडितें येथें वाद हा ॥ ११३ ॥ <br>
सावधान ऐका सर्वही ॥ जो सजीव करील अवघ्या गायी ॥ <br>
तेणेंचि न्याव्या लवलाहीं ॥ निश्चय पूर्ण जाणिजे ॥ ११४ ॥ <br>
समस्त ऋषी तेव्हां बोलती ॥ सजीव गायी केवि होती ॥ <br>
नैयायिक तेथें म्हणती ॥ आम्ही न जीववूं यथार्थ ॥ ११५ ॥ <br>
निर्जीवास आणावा प्राण ॥ हें ईश्वराचें कर्तृत्व पूर्ण ॥ <br>
आम्ही होऊं ईश्वरासमान ॥ कल्पांतींही घडेना ॥ ११६ ॥ <br>
समस्तांच्या खुंटल्या युक्ती ॥ मग तो याज्ञवल्क्य केवळ गभस्ती ॥ <br>
म्हणे एक ईश्वर सर्वांभूती ॥ जडाजडीं व्यापक ॥ ११७ ॥ <br>
जल स्थल काष्ठ पाषाण ॥ अष्ट धातु औषधी जाण ॥ <br>
सर्वत्र ईश्वर व्यापला पूर्ण ॥ हें तों सत्य श्रुत्यर्थीं ॥ ११८ ॥ <br>
ते प्रतिमा प्रत्यक्ष होऊन ॥ भक्तांशीं अर्चाभाव टाकून ॥ <br>
साक्षात्‌ बोलों लागे वचन ॥ निष्ठा देखोनि भाविकांची ॥ ११९ ॥ <br>
धातूची करावी जे मूर्ती ॥ तेथें द्विज प्राणप्रतिष्ठा करिती ॥ <br>
आवाहन करितां दैवतें येती ॥ करिती वस्ती धातूंमाजी ॥ १२० ॥ <br>
तरी सुवर्णगायींमाजी तत्त्वतां ॥ ईश्वर वास्तव्य करील आतां ॥ <br>
याज्ञवल्यानें संकल्प करितां ॥ गायी जाहल्या सजीव ॥ १२१ ॥ <br>
वत्स करिती स्तनपान ॥ अद्‌भुत वर्तलें येथें पूर्ण ॥ <br>
जनक घाली लोटांगण ॥ म्हणे धन्य ऋषिरावो ॥ १२२ ॥ <br>
तो बोलती समस्त ब्राह्मण ॥ येणें कौटल्य केलें पूर्ण ॥ <br>
किंवा केलें दृष्टिबंधन ॥ आम्ही न मागूं सर्वथा ॥ १२३ ॥ <br>
आम्ही यास नेदूं गोधन ॥ मग गार्गेयी बोले वचन ॥ <br>
म्हणे विप्र हो ऐका एक खूण ॥ निर्वाणप्रश्न दोन असती ॥ १२४ ॥ <br>
ते प्रश्न याणें सांगितले ॥ तरी मग सर्वांसी जिकिलें ॥ <br>
तुमचें सामर्थ्य खुंटले ॥ बोलणें न चाले सहसाही ॥ १२५ ॥ <br>
सूर्यापुढें जैसा धुरंधर ॥ विनायकापुढें पादोदर ॥ <br>
कीं महामण्यापुढें गारा ॥ मांडेल कोठे सांग पां ॥ १२६ ॥ <br>
तुम्ही गलबला सांडून ॥ स्वस्थचित्तें करावें श्रवण ॥ <br>
मग याज्ञवल्क्याप्रति वचन ॥ गार्गेयी बोलत ऐका तें ॥ १२७ ॥ <br>
मी हिंडतें नग्न निःशेष ॥ दृष्टीस न दिसे पुरूष ॥ <br>
स्त्री नपुंसक पदार्थ दृश्य ॥ नेणें कांहीं सर्वथा ॥ १२८ ॥ <br>
कित्येक मज देखोन ॥ मूर्खें भ्याडें झांकिती नयन ॥ <br>
कोणी खालीं मुख करून ॥ मजशी गोष्टी सांगती ॥ १२९ ॥ <br>
कोणी आणिकांकडे पाहती ॥ मग गोष्टी मजशी बोलती ॥ <br>
कोणी उठोन पळती ॥ समोर न ठाकती कदाही ॥ १३० ॥ <br>
परी विकाररहित पुरुष ॥ आजि मीं देखिला तूं विशेष ॥ <br>
इकडे तिकडे न पाहसी निःशेष ॥ समदृष्टि तुझी असे ॥ १३१ ॥ <br>
जैसे नग्न पशु हिंडती ॥ तेथें विकार न उठे चित्तीं ॥ <br>
कीं वृक्ष पाषाण दिसती ॥ तैसें भाविसी मजला तूं ॥ १३२ ॥ <br>
तुझी केवळ ब्रह्मस्थिति ॥ वादीं जिकिलें सकलांप्रति ॥ <br>
तरी माझे प्रश्न सांग निश्चितीं ॥ याज्ञवल्क्य यावरी बोले ॥ १३३ ॥ <br>
तुझ्या प्रश्नाचे करीन निरसन ॥ तू आडवे घेशी जाणोन ॥ <br>
तरी तुझें शिर पडेल तुटोन ॥ जाण खूण हेचि पैं ॥ १३४ ॥ <br>
अंतरीं जाणोन यथार्थ ॥ अन्यथा बळें प्रतिपादित ॥ <br>
तरी होईल अनर्थ ॥ शरीर पडेल खालतें ॥ १३५ ॥ <br>
यावरी करीं तूं आतां प्रश्न ॥ मग गार्गेयी काय बोले वचन ॥ <br>
संतीं परिसावें सावधान ॥ ब्रह्मानंदेंकरूनियां ॥ १३६ ॥ <br>
गार्गेयी म्हणे याज्ञवल्क्यास ॥ म्यां घेतलें संदेहधनुष्य ॥ <br>
दोन्ही प्रश्नबाण निःशेष ॥ लावून सोडितें तुजवरी ॥ १३७ ॥ <br>
अविलंबें सोडीं दोन्ही शरा ॥ याज्ञवल्क्य बोले उत्तर ॥ <br>
सद्‌गुरु माझा भास्कर ॥ प्रत्युत्तर देईल तो ॥ १३८ ॥ <br>
काय आहे एकवीस स्वर्गांवरी ॥ सप्तपाताळांखालीं काय निर्धारीं ॥ <br>
ओतप्रोत मध्ये अवधारीं ॥ काय आहे सांग पां ॥ १३९ ॥ <br>
वस्तु व्यापक सर्वांतरीं ॥ हेंही सांग कोणें परी ॥ <br>
व्यापून वेगळेपणे सर्वत्रीं ॥ कोणे रीतीं सांग पां ॥ १४० ॥ <br>
हे स्त्री करिते प्रश्न ॥ म्हणोन न करीं हेळण ॥ <br>
सांगतो तूं न होई भिन्न ॥ अभेदपणें सांगावें ॥ १४१ ॥ <br>
मग याज्ञवल्क्य मांडी धैर्यठाण ॥ काढी वेदांतींचे दिव्य बाण ॥ <br>
आतां प्रश्नशर घेऊन ॥ विदारील आशंका ते ॥ १४२ ॥ <br>
तटस्थ पाहे ऋषिमंडळ ॥ सावधान ऐके जनकभूपाळ ॥ <br>
ज्ञानी अंतर्लीन निर्मळ ॥ सर्वद्रष्टा याज्ञवल्क्य ॥ १४३ ॥ <br>
पुससी तूं स्वर्गावरतें ॥ आणिपाताळांखालतें ॥ <br>
बोलतां त्या मर्यादेतें ॥ सांगतां जाय विरोन ॥ १४४ ॥ <br>
तरी वरी खालीं मध्ये जाण ॥ ओतप्रोत संपूर्ण ॥ <br>
अवघें चिन्मात्र आनंदघन ॥ अद्वय निरंजन सर्वही ॥ १४५ ॥ <br>
जळी बुडाली जळगार ॥ तीस अंतर्बाह्य अवघें नीर ॥ <br>
स्वयें तें सलिल साचार ॥ द्वैतविचार नसेची ॥ १४६ ॥ <br>
कीं समुद्रीं पडलें सामुद्रिक ॥ तें स्वयेंचि होय सागर एक ॥ <br>
कीं आर्द्रघट भूमीशीं ऐक्य ॥ न मेळवितां मिळाला ॥ १४७ ॥ <br>
कीं खग जाय ऊर्ध्वपंथें ॥ त्यास खालीं आणि वरतें ॥ <br>
आकाशापासून रितें ॥ अणुमात्र नसेची ॥ १४८ ॥ <br>
मेदिनीवसनाचें पैलतीर ॥ दृश्य जरी नव्हे समग्र ॥ <br>
परी अवघा एक साचार ॥ सरितानाथ सत्य कीं ॥ १४९ ॥ <br>
तैसें वरी खालीं मध्ये संपूर्ण ॥ अवघें चिन्मात्र निरंजन ॥ <br>
जेथें सच्चिदानंदघन ॥ हाही संशय ओसरे ॥ १५० ॥ <br>
एक कोरून धराधर ॥ देवळें केलीं अपार ॥ <br>
आकृतीहून विकार ॥ परी अचल एकची ॥ १५१ ॥ <br>
लहरी कल्लोळ तरंग नानाविधि ॥ परि अवघा एकचि जलनिधि ॥ <br>
कीं एकीं अनेक उपाधि ॥ चंचलत्वें दिसताती ॥ १५२ ॥ <br>
जैशा जळगारा विशाळ ॥ अरण्यांत पडल्या पुष्कळ ॥ <br>
लेकरे आनंदोनि सकळ ॥ खेळावया तेथें गेलीं ॥ १५३ ॥ <br>
कोणी म्हणती करूं भरती ॥ कोणी पात्रामाजी धरिती ॥ <br>
कोणी शेवटीं जलचि प्राशिती ॥ निवविती तृषेतें ॥ १५४ ॥ <br>
म्हणती जल काय शीतळ ॥ जैशी गारची केवळ ॥ <br>
तेथें जाणते बोलती सकळ ॥ गार वा जळ एकची ॥ १५५ ॥ <br>
एक म्हणती गारेचा गुण ॥ एक बोलती शीतळ जीवन ॥ <br>
घट्ट पृथ्व्यंश कठिण ॥ एक ऐसें स्थापिती ॥ १५६ ॥ <br>
गार घट्ट विरतां पूर्ण ॥ कोठे पृथ्वीचें कठिणपण ॥ <br>
अवघें एकची जीवन ॥ रूपाभिधानें विरालीं ॥ १५७ ॥ <br>
शेल्याचे दोरे उकलून ॥ मागुती चिवट केले जाण ॥ <br>
तेथें पट हें अभिधान ॥ सहज मग राहिलें ॥ १५८ ॥ <br>
तैसें व्यापकत्व सारून ॥ उरलें अनाम निरंजन ॥ <br>
पूर्णब्रह्म सनातन ॥ दुजे कांहीं दिसेना ॥ १५९ ॥ <br>
ब्रह्मीं अन्यथा भास दिसत ॥ त्याचें नांव दृश्य सत्य ॥ <br>
दोरावरी पादोदर भासत ॥ भ्रमेंकरूनि तत्वतां ॥ १६० ॥ <br>
स्थाणु असतां चोर दिसत ॥ कीं शुक्तीवरी रजत भासत ॥ <br>
कीं मृगजलतीर मिथ्याभूत ॥ भ्रांतालागीं सत्य गमे ॥ १६१ ॥ <br>
तैशी निरसितां भ्रांति ॥ मग सहजचि वस्तुप्राप्ति ॥ <br>
यालागीं देशिकाप्रति ॥ शरण जावें अनन्य ॥ १६२ ॥ <br>
प्रकाशलिया अर्क ॥ मग कोण पुसे हो दीपक ॥ <br>
कीं रत्‍नपरीक्षा करितां देखा ॥ गार देती भिरकावूनि ॥ १६३ ॥ <br>
कीं सुधारस करितां पान ॥ मग इतर रसां पुसे कोण ॥ <br>
प्राप्त होतां नृपासन ॥ मग कोरान्न कासया ॥ १६४ ॥ <br>
तैसें आचार्यकृपें तत्त्वतां ॥ सुखरूप अंगें होतां ॥ <br>
मग दृश्यजाल पाहतां ॥ शोधितांही न सांपडे ॥ १६५ ॥ <br>
क्रियेसहित ज्ञान शुद्ध ॥ तोचि जाणिजे ब्रह्मविद ॥ <br>
त्याचा महिमा वेद ॥ वाणी स्वयें निजमुखें ॥ १६६ ॥ <br>
ऐसें दिव्य निरूपण ॥ वर्षे याज्ञवल्क्य कृपाघन ॥ <br>
गार्गेयी आनंदली पूर्ण ॥ प्रेमें नेत्र लाविले ॥ १६७ ॥ <br>
परी याज्ञवल्याचें थोरपण ॥ प्रकटावया समस्तांत जाण ॥ <br>
दाटून घेतले आडवे प्रश्न ॥ चमत्कार दावावया ॥ १६८ ॥ <br>
तो अकस्मात गार्गेयीचें शिर ॥ पृथ्वीवरी पडिलें सत्वर ॥ <br>
हाहाकार करिती ऋषीश्वर ॥ जनकराव घाबरला ॥ १६९ ॥ <br>
याज्ञवल्क्य बोले वचन ॥ गार्गेयीस कोणी आणा प्राण ॥ <br>
तोचि गायी जाईल घेऊन ॥ वस्त्रालंकारांसमवेत ॥ १७० ॥ <br>
या जडपदार्थ गायी ॥ यांची आम्हांस चाड नाहीं ॥ <br>
विवेकशिष्यांहातीं पाहीं ॥ वृत्तिगायी वळियेल्या ॥ १७१ ॥ <br>
वत्सांसमवेत गायी ते वेळां ॥ याज्ञवल्यें ब्राह्मणांस वांटिल्या ॥ <br>
दक्षिणा अलंकार समर्पवी सकळां ॥ आपण निराळा उदास ॥ १७२ ॥ <br>
जनक म्हणे ऋषि समस्त ॥ उठवा गार्गेयीचें प्रेत ॥ <br>
ते म्हणती मृत्युलोकीं अघटित ॥ केवि घडे मनुष्यां ॥ १७३ ॥ <br>
आमचे हातीं काय आहे अमृत ॥ मग उठवावे गार्गेयीचें प्रेत ॥ <br>
मग याज्ञवल्क्ये बहुत ॥ सामर्थ्य प्रकट केलें तेव्हां ॥ १७४ ॥ <br>
उदक शिंपितां ते वेळीं ॥ गार्गेयी उठोन उभी ठाकली ॥ <br>
याज्ञवल्क्याचे चरणीं लागली ॥ म्हणे त्वां जिकिले त्रैलोक्य ॥ १७५ ॥ <br>
गार्गेयी म्हणे समस्तां द्विजवरां ॥ यास तुम्ही नमस्कार करा ॥ <br>
शरण रिघोन सत्वरा ॥ आत्महित साधा तुम्ही ॥ १७६ ॥ <br>
तेथें कित्येक आनंदती ॥ कोणी येऊन नमस्कार करिती ॥ <br>
कोणी मनामाजी तळमळती ॥ प्रवर्तती निंदेसी ॥ १७७ ॥ <br>
त्यांमध्यें विदग्धऋषीश्वर ॥ तेणें निंदा केली अपार ॥ <br>
म्हणे हा कुटिल थोर ॥ प्रेते उठवी कापट्यें ॥ १७८ ॥ <br>
तेणें निंदा केली बहुत ॥ कासया लिहावी समस्त ॥ <br>
मुख्य येथींचा हा अर्थ ॥ ब्रह्मनिष्ठ याज्ञवल्क्य ॥ १७९ ॥ <br>
निंदा ऐकतां कानीं ॥ वाटे प्राण द्यावा ते क्षणीं ॥ <br>
अथवा रागें उठोनी ॥ त्याग करून जावें पैं ॥ १८० ॥ <br>
तैसा नव्हे याज्ञवल्क्यी ॥ निंदा ऐकतां सर्वदा सुखी ॥ <br>
बोलतो चालतां लोकीं ॥ समाधि त्याची मोडेना ॥ १८१ ॥ <br>
मेहुणे विनोद करिती ॥ त्यांत वर्मे निंदोत्तर बोलती ॥ <br>
परंतु विषाद नुपजे चित्तीं ॥ कौतुकें हांसती गदगदां ॥ १८२ ॥ <br>
तैसें याज्ञवल्क्यास निदितां ॥ कौतुक वाटे त्याच्या चित्ता ॥ <br>
एवं सर्वलक्षणीं पुरता ॥ जनकास कळलें हें ॥ १८३ ॥ <br>
तो ज्ञानगंगेचा लोट ॥ कीं विवेकरत्‍नांचा मुकुट ॥ <br>
कीं विज्ञानवैरागरींचा सुभट ॥ महामणि प्रकटला ॥ १८४ ॥ <br>
तारावया जगत्‌ समग्र ॥ त्याच्या रूपें अवतरला ईश्वर ॥ <br>
असो गौरवून समस्त ऋषीश्वरा ॥ जनकें तेव्हां बोळविले ॥ १८५ ॥ <br>
जैशी चपला लवोन जात ॥ तैशी गार्गेयी जाहली गुप्त ॥ <br>
राव जनक आश्चर्य करित ॥ म्हणे धन्य सामर्थ्य सद्‌गुरूचें ॥ १८६ ॥ <br>
मग याज्ञवल्क्यास शरण ॥ भूपति रिघे प्रेमेंकरून ॥ <br>
यावरी जनकाचें लक्षण ॥ पाहे लक्षून याज्ञवल्क्य ॥ १८७ ॥ <br>
तूं तनुमनधनाशीं शरण ॥ तरी हें राज्य समस्त देई दान ॥ <br>
तत्काल उदक घेऊन ॥ जनकें सोडिलें ऋषीपुढें ॥ १८८ ॥ <br>
शरीर आणि मन ॥ येरें केलें समर्पण ॥ <br>
पहावया जनकाचें शिष्यपण ॥ याज्ञवल्क्य तेथून ऊठिला ॥ १८९ ॥ <br>
महाघोर अरण्यांत ॥ ऋषि तेव्हां प्रवेशत ॥ <br>
जेथें उदक फळ न मिळे किंचित ॥ गेला तेथें महाराज तो ॥ १९० ॥ <br>
जनकास म्हणे ऐक ॥ तूं येथें उभा राहें नावेक ॥ <br>
मी एका ऋषीचे दर्शन देख ॥ घेऊन येतों मागुतीं ॥ १९१ ॥ <br>
जनक तेथें उभा ठाकला ॥ महाऋषि तेथोनि गेला ॥ <br>
द्वादश वर्षें नाहीं आला ॥ अंत पाहिला शिष्याचा ॥ १९२ ॥ <br>
तो इकडे जनक वनीं ॥ उभा असे तेच स्थानीं ॥ <br>
सद्‌गुरू गेला ती दिशा लक्षूनी ॥ कर जोडून वाट पाहे ॥ १९३ ॥ <br>
केव्हां येईल स्वामी दयाळ ॥ कैं वदन देखेन निर्मळ ॥ <br>
त्याचे चरणकमळीं भाळ ॥ मी ठेवीन केधवां ॥ १९४ ॥ <br>
स्वामीच्या मुखेंकरून ॥ कैं ऐकेन दिव्य निरूपण ॥ <br>
जेणें गोधनांस आणिले प्राण ॥ प्रेत उठविलें गार्गेयीचें ॥ १९५ ॥ <br>
ज्याच्या अक्षता पडतां अपूर्व ॥ शुष्ककाष्ठीं फुटले नवपल्लव ॥ <br>
ज्ञान ज्याचें अभिनव ॥ ऋषी सर्व जिंकिले ॥ १९६ ॥ <br>
चवदा वर्षें तप करून ॥ भरत इच्छी श्रीरामागमन ॥ <br>
तैसे पहावया गुरुचरण ॥ जनकरावो आर्तभूत ॥ १९७ ॥ <br>
शरीर गेलें वाळोना ॥ कंठीं ठेवूनियां प्राण ॥ <br>
वाट पाहे रात्रंदिन ॥ उदकें नयन भरूनियां ॥ १९८ ॥ <br>
माता गेली बाहेरी ॥ तान्हे वाट पाहे घरीं ॥ <br>
तैसा जनकराव अंतरीं ॥ आठवित गुरुचरण ॥ १९९ ॥ <br>
असो द्वादश वर्षें होतो पूर्ण ॥ याज्ञवल्क्य उभा टाकला येऊन ॥ <br>
तो डोळां उरलासे प्राण ॥ गुरु देखोन सद्‌गद जाहला ॥ २०० ॥ <br>
हृदयीं आलिंगिला प्रेमेंकरून ॥ तेणें शरीर जाहले दिव्य पूर्ण ॥ <br>
मग जनक घाली लोटांगण ॥ प्रेमेंकरून स्फुंदतसे ॥ २०१ ॥ <br>
ब्रह्मविद्या ते संपूर्ण ॥ उपदेशिली जनकालागून ॥ <br>
तत्त्वमसिमहावाक्यविवरण ॥ सांग श्रवण करविलें ॥ २०२ ॥ <br>
जैशी याज्ञवल्क्याची स्थिती ॥ तैसा जाहला जनकनृपती ॥ <br>
मग विदेही जनक म्हणती ॥ समस्त ज्ञानी तयातें ॥ २०३ ॥ <br>
गेलियाची खंती न करी ॥ असतांही आस्था न धरी ॥ <br>
ब्रह्मानंदे निर्धारीं ॥ बुद्धि बोधिली सर्वदा ॥ २०४ ॥ <br>
मग याज्ञवल्क्यानें जनकासी ॥ मागुती आणिलें मिथिलेसी ॥ <br>
म्हणे राज्य करीं निश्चयेशी ॥ विदेहस्थिति न सांडितां ॥ २०५ ॥ <br>
आत्मस्वरूपसदनीं ॥ सुखरूप राहें समाधानी ॥ <br>
विश्वाभास कौतुक पाहोनी ॥ स्वानंदधनीं प्रवर्तावें ॥ २०६ ॥ <br>
द्वेष प्रीति न करितां ॥ निश्चल राहावें तत्त्वतां ॥ <br>
गृहस्थानी सकल संतां ॥ सर्वदाही भजावें ॥ २०७ ॥ <br>
आणिक याज्ञवल्क्य बोले वचन ॥ बा रे ऐक सावधान ॥ <br>
नानाशास्त्रें करावीं श्रवण ॥ हेंही व्यसन कामा नये ॥ २०८ ॥ <br>
नानाशास्त्रमतवादश्रवण ॥ ऐकतां चित्त होईल मलिन ॥ <br>
अद्वैतसाधन श्रवण मनन ॥ संतांच्या मुखें करीं कां ॥ २०९ ॥ <br>
एकचि अहोरात्र पठनव्यसन ॥ तें तो परमार्थास करी मलिन ॥ <br>
घोकितां काळ गेला पूर्ण ॥ विश्रांति नव्हे चित्तासी ॥ २१० ॥ <br>
तैत्तिरीयशाखेंत ॥ भारद्वाजें वर्णिले यथार्थ ॥ <br>
ऋषि एक नामें त्रिवर्त ॥ तेणें पठन श्रवण धरियेले ॥ २११ ॥ <br>
पांचशत संवत्सर ॥ वेद पढला समग्र ॥ <br>
वाद करून जिंकिला इंद्र ॥ विद्या अपार तयाची ॥ २१२ ॥ <br>
वादविवादें तप्त शरीर ॥ ब्रह्मद्रोह घडला अपार ॥ <br>
तळमळ नवजाय अहोरात्र ॥ वादविवाद करितां बहु ॥ २१३ ॥ <br>
मग गुरूजवळ करितां वेदांतश्रवण ॥ समूळ टाकिलें वादव्यसन ॥ <br>
तैसेंच अहोरात्र अनुष्ठान ॥ क्षुद्व साधनीं अनर्थ हा ॥ २१४ ॥ <br>
एतदर्थ ऐक सावधान ॥ ऋभुनामा ऋषि प्रवीण ॥ <br>
तेणें निदाघ शिष्य करून ॥ वेदांतज्ञान उपदेशिलें ॥ २१५ ॥ <br>
ऋभु सहज तेथून विचरत ॥ गेला द्वादश वर्षेंपर्यंत ॥ <br>
निदाघ आठवला मनांत ॥ परतोन येत शिष्यापाशीं ॥ २१६ ॥ <br>
तंव तो श्रीगुरूस विसरोन ॥ अद्वैतज्ञान सांडून ॥ <br>
करूं लागला अनुष्ठान ॥ क्षुद्रसाधन दैवतांचें ॥ २१७ ॥ <br>
ऋभुगुरु आला आश्रमासी ॥ परि निदाघ नोळखे तयासी ॥ <br>
म्हणे तुम्ही कोण कोठील ऋषि ॥ काय मानसीं इच्छा असे ॥ २१८ ॥ <br>
गुरु बोले हांसून ॥ आम्हांस देई मिष्टान्नभोजन ॥ <br>
जें अविनाश न विटे मन ॥ क्षुधा दुसर्‍याने न लागेची ॥ २१९ ॥ <br>
तूंमीरहित मिष्टान्न ॥ कच्चेपण दूर करून ॥ <br>
अथवा गेलें कर्पोन ॥ हठयोगेंकरूनियां ॥ २२० ॥ <br>
तें मी न जेवीं तत्वतां ॥ मी असें हातापायांपरता ॥ <br>
मुख जिव्हा आणि दंतां ॥ विरहित मी वर्ततसें ॥ २२१ ॥ <br>
सकल इंद्रियांस चोरून ॥ मज तें घालीं भोजन ॥ <br>
निदाघें शब्दावरून ॥ गुरुनिधान ओळखिले ॥ २२२ ॥ <br>
मग घातलें लोटांगण  ॥ एक मास गुरु राहोन ॥ <br>
पुन: त्यासी अद्वैतज्ञान ॥ यथासांग निरोपिलें ॥ २२३ ॥ <br>
गुरु गेला तीर्थाप्रती ॥ बारा वर्षें भरलीं निश्चितीं ॥ <br>
पहावया शिष्य मागुती ॥ येता जाहला आदरें ॥ २२४ ॥ <br>
तो समिधा कुशं घेऊन ॥ निदाघ परतला वनाहूना ॥ <br>
तो राजाही मृगया करून ॥ नगरद्वारासमीप आला ॥ २२५ ॥ <br>
वेशींत दाटी जाहली बहुत ॥ निदाघ उभा राहिला तेथ ॥ <br>
तो ऋभगुरू अकस्मात ॥ तोही तेथें पातला ॥ २२६ ॥ <br>
दृष्टादृष्टि जाहली ॥ निदाघें ओळख सांडिली ॥ <br>
अनुष्ठानीं वृत्ति गुंतली ॥ गुरुमाउली नोळखेचि ॥ २२७ ॥ <br>
गुरु म्हणे निदाघासी ॥ कां येथें उभा आहेसी ॥ <br>
येरु म्हणे काय न दिसे दृष्टीसी ॥ राजभार पुढें जातो ॥ २२८ ॥ <br>
गुरु म्हणे आम्ही निरंजनी ॥ वसत असों दिनरजनीं ॥ <br>
तेथें दुजे न देखों नयनीं ॥ आपणावांचूनि तत्वतां ॥ २२९ ॥ <br>
तरी सांग येथें राजा कोण ॥ वरकड कैसेन लहान ॥ <br>
कोण मूर्ख सुजाण ॥ बद्ध मुक्त कोण ते ॥ २३० ॥ <br>
मीही निजदृष्टीं पाहीन ॥ मज न दिसे थोर लहान ॥ <br>
येरू म्हणे काय गेले नयन ॥ पुढें तुज दिसेना ॥ २३१ ॥ <br>
गजारूढ नृपवर ॥ भोंवता न देखसी परिवार ॥ <br>
येरू म्हणे हें क्षणभंगुर ॥ मज डोळा दिसेना ॥ २३२ ॥ <br>
येरू म्हणे खालता हस्ती ॥ वरता बैसला आहे नृपती ॥ <br>
गुरु म्हणे खालीं वर निश्चितीं ॥ दृष्टि माझी न बैसे ॥ २३३ ॥ <br>
एक व्यापक चैतन्य ॥ दुजे न दिसे मजलागून ॥ <br>
गज राजा थोर लहान ॥ कोणी येथें न दिसेचि ॥ २३४ ॥ <br>
निदाघ म्हणे तूं वेडा ॥ तुज कांहीं न दिसे मूढा ॥ <br>
गुरु म्हणे रे दगडा ॥ व्यर्थ श्रम गेला माझा ॥ २३५ ॥ <br>
तू केवळ पाषाण ॥ अंतर्दृष्टि नाहीं तुज पूर्ण ॥ <br>
राजपरिवार दाविसी मजलागूना ॥ नेणसी खूण शतमूर्खा ॥ २३६ ॥ <br>
राजा मज दाविसी ॥ राव म्हणावा तरी कोणासी ॥ <br>
जो साक्षी वर्तवी सर्वांसी ॥ तोचि नेमेशी राजेंद्र ॥ २३७ ॥ <br>
निदाघें गुरु बोलाविला ॥ म्हणे थोर अन्याय केला ॥ <br>
साष्टांगें लागला चरणकमलां ॥ स्फुंदतसे स्वापराधें ॥ २३८ ॥ <br>
मग गुरूनें धरिला हृदयीं ॥ बा रे भेद न करीं कांहीं ॥ <br>
अनुष्ठानें सर्वदाही ॥ चित्त तुझें भ्रष्टलेंसे ॥ २३९ ॥ <br>
अनुष्ठानाचा तूं कर्ता ॥ सर्वव्यापक अससी तत्वतां ॥ <br>
तेथें दृष्टि घालितां ॥ साधन सहज ओसरलें ॥ २४० ॥ <br>
असा दृढ बोध करून ॥ ऋभु गेला आश्रमालागून ॥ <br>
यालागीं अनुष्ठानव्यसन ॥ मलिन करी ज्ञानासी ॥ २४१ ॥ <br>
त्याचा दासनामें दुसरा शिष्य ॥ तोही प्रवर्तला अनुष्ठानास ॥ <br>
जें तें अपवित्र दिसे त्यास ॥ बैसावयास ठाव न दिसे ॥ २४२ ॥ <br>
म्हणावी मी सोवळा पवित्र ॥ ही पृथ्वी आहे अपवित्र ॥ <br>
मग वृक्षाग्रीं निरंतर ॥ आश्रम करून राहिला ॥ २४३ ॥ <br>
मेघोदकें स्नानपान ॥ ऐसा कर्मींच गेला भुलोन ॥ <br>
तेथें ऋभु आला धांवोन ॥ तंव तो वृक्षाग्रीं बैसला ॥ २४४ ॥ <br>
म्हणे वृक्षाखालीं उतरा ॥ येरू म्हणे मेदिर्नी अपवित्र ॥ <br>
हांसत ऐकोन ऋभुवरा ॥ म्हणे मूर्ख साचार अविवेकी तूं ॥ २४५ ॥ <br>
पंचभूतात्मक तुझें शरीर ॥ विटाळाचें परम अपवित्र ॥ <br>
तूं कर्मठ परम पवित्रा ॥ त्याचा संग कां धरियेला ॥ २४६ ॥ <br>
तुझी शुद्धि तुज नाहीं ॥ वृक्षाग्रीं बैसोन फळ कायी ॥ <br>
मग तेणें उतरोन लवलाहीं ॥ चरण धरिले गुरूचे ॥ २४७ ॥ <br>
असो तो गुरूनें बोधून ॥ ब्रह्मनिष्ठ केला पूर्ण ॥ <br>
मग तो सत्कर्म करून ब्रह्मार्पण ॥ ब्रह्मानंदे विचरत ॥ २४८ ॥ <br>
दुर्वास शास्त्राभ्यास करून ॥ पुस्तकभार संग्रहून ॥ <br>
तीन शतें अश्व भरून ॥ कैलासाप्रति चालिला ॥ २४९ ॥ <br>
नारद म्हणे कैलासनाथा ॥ हा भारवाही रासभ तत्वतां ॥ <br>
दुर्वास क्षोभला ऐकतां ॥ मग शांत केला शंकरे ॥ २५० ॥ <br>
म्हणे कासया हें पुस्तकओझें ॥ याणें निवेना अंतर तुझें ॥ <br>
स्वानुभवसदनीं विराजेचे ॥ निजीं निज सर्वदा ॥ २५१ ॥ <br>
शंकरे बोधिला तो विशेष ॥ मग सुखी जाहला दुर्वास ॥ <br>
पुस्तकभार निःशेष ॥ समुद्रांत टाकिले ॥ २५२ ॥ <br>
याज्ञवल्क्य म्हणे जनकालागून ॥ तूं न धरीं भलतें व्यसन ॥ <br>
सांगितलें जें अद्वैतज्ञान ॥ निजसुखें भोगीं तें ॥ २५३ ॥ <br>
ऐसें जनकास सांगून ॥ याज्ञवल्क्य गेला तेथून ॥ <br>
ही कथा करितां श्रवण ॥ होती ज्ञानी साधक ॥ २५४ ॥ <br>
लोमशऋषि परम प्रवीण ॥ करितां तीर्थयात्रा पर्यटन ॥ <br>
हें याज्ञवल्क्याचें आख्यान ॥ पुण्यपावन कथियेलें ॥ २५५ ॥ <br>
वैशंपायन म्हणे जनमेजया ॥ लावण्यचंद्रा नरवैडूर्यां ॥ <br>
तुझ्या पूर्वजाची पवित्र चर्या ॥ वर्णितां न सरे कदापि ॥ २५६ ॥ <br>
अरण्यपर्व गोड बहुत ॥ शौनकाप्रति सांगे सूत ॥ <br>
पुढें चालिले पंडुसुत ॥ पहात पहात तीर्थमहिमा ॥ २५७ ॥ <br>
वनपर्व सुरस बहुत ॥ त्यांतील सारांश यथार्थ ॥ <br>
करून श्रीधरमुख निमित्त ॥ पंढरीनाथ बोलतसे ॥ २५८ ॥ <br>
पांडुरंगा ब्रह्मानंदा ॥ जगदंकुरा मूलकंदा ॥ <br>
श्रीधरवरदा अनादिसिद्धा ॥ अव्यंगा अभंगा अक्षय्या ॥ २५९ ॥ <br>
सुरस पांडवप्रताप ग्रंथ ॥ अरण्यपर्व व्यासभारत ॥ <br>
त्यांतील सारांश यथार्थ ॥ सत्ताविसाव्यांत कथियेला ॥ २६० ॥ <br>
स्वस्ति श्रीपांडवप्रताप ग्रंथ ॥ वनपर्वटीका श्रीधरकृत ॥ <br>
याज्ञवल्क्यानें जनकास वेदांत ॥ सांगितला तें आख्यान संपविलें ॥ २६१ ॥ <br>
इति श्रीधरकृतपांडवप्रतापे वनपर्वणि सप्तविंशोऽध्यायः ॥ २७ ॥  <br>
अध्याय सत्ताविसावा समाप्त</p><br><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>