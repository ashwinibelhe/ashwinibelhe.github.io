<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<title>पांडवप्रताप  </title>
<a name="top"></a>
<link rel="stylesheet" type="text/css" href="../css/pp.css">
</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#ffd9d9">
<table width="75%" border="0" align="center" bgcolor="#ffd9d9">

<tr><td>                   

<div class="pre">
<a href="pratap55.htm">मागचा अध्याय</a>
</div>
<div class="nex">
<a href="pratap57.htm">पुढचा अध्याय</a>
</div>

<br>

<p class="hdr0">श्रीधरस्वामीकृत</p>
<p class="hdr1">पांडवप्रताप </p><br>

<p class="hdr2">अध्याय छप्पन्नावा </p><br>
<p class="hdr3">पांडवांना राज्याभिषेक  </p><br>

<p class="ovi">
श्रीगणेशाय नम: ॥ <br>
अद्‌भुत भारतकथेचा महिमा ॥ देऊं गोदावरीची उपमा ॥ <br>
स्नान करितां कर्माकर्मा- ॥ पासूनि मुक्त होइजे ॥ १ ॥ <br>
उभयलोकींची इच्छा अधिक ॥ हींच तटाकें जेथ सुरेख ॥ <br>
मनोरम स्वच्छ प्रवाह देख ॥ उचंबळत ब्रह्मानंदे ॥ २ ॥ <br>
कृष्णकथामृतजीवन ॥ प्रेमळ तेथें जलचरें पूर्ण ॥ <br>
देव गंधर्व मुनिजन ॥ तीरीं सघन तरू हेचि ॥ ३ ॥ <br>
अनेक चरित्रे तत्वतां ॥ त्याच येथें मिळाल्या सरिता ॥ <br>
भक्ति ज्ञान वैराग्यता ॥ ऊर्मी तेथें विलसती ॥ ४ ॥ <br>
बोध चालिला अद्‌भुत ॥ फोडूनियां पापपर्वत ॥ <br>
अष्टादश पर्वमुखें मिळत ॥ भक्तहृदयसागरीं ॥ ५ ॥ <br>
त्रिविध तापे जे तापले ॥ तीर्थव्रतें करितां जे भागले ॥ <br>
ते तेथें स्नान करितां निवाले ॥ नाहीं परतले संसारा ॥ ६ ॥ <br>
या गंगेत करितां स्नान ॥ अंगीं संचरे भक्तिज्ञान ॥ <br>
सकळ चातुर्य तर्क येऊन ॥ पायां लागती आदरें ॥ ७ ॥ <br>
असो स्त्रीपर्व मागें संपलें ॥ पुढें शांतिपर्व सर्वागळें ॥ <br>
जनमेजयाप्रति स्वानंदमेळें ॥ वैशंपायन सांगत ॥ ८ ॥ <br>
स्त्रीपर्व संपतां मागें पूर्ण ॥ समस्तांची उत्तरक्रिया करून ॥ <br>
बंधूंसहित धर्म जगज्जीवन ॥ निजशिबिराप्रति पावले ॥ ९ ॥ <br>
यावरी गंगातटीं कुंतीसहित ॥ धर्मराज राहे एक मासपर्यंत ॥ <br>
तो ऋषिचक्र मिळोन समस्त ॥ धर्मास भेटों पातले ॥ १० ॥ <br>
विश्वामित्र असित कण्व ॥ दुर्वास भृगु अंगिरा वामदेव ॥ <br>
कश्यप अत्रि वसिष्ठ महानुभाव ॥ नारद आणि जमदग्नि ॥ ११ ॥ <br>
भारद्वाज आणि गौतम ॥ पराशर बादरायण शुक परम ॥ <br>
विभांडक अगस्ति देवल उत्तम ॥ रुचिक गाधि आर्ष्टिषेण पैं ॥ १२ ॥ <br>
याज्ञवल्क्य धौम्य गार्ग्य ॥ श्रृंगी वाल्मीक मातंग ॥ <br>
व्याघ्रपाद हरींद्र गर्ग ॥ चंद्रात्रि भरत ब्रह्मनिष्ठ ॥ १३ ॥ <br>
राक्षायण रुक्षायण ऋभुक्षायण ॥ सांख्यायन शाकलायन सावर्ण्य ॥ <br>
पंचशिख पौलस्ति पुरूघन ॥ विश्रवा आणि तृणबिंदु ॥ १४ ॥ <br>
अरुणि उपमन्यु देवर्षि उत्तंक ॥ जरत्‍कारु कौंडिण्य आस्तिक सम्यक ॥ <br>
च्यवन गाल्व शमीक सोमक ॥ याच उपयाज भार्गव पैं ॥ १५ ॥ <br>
सुमेधा हरिमेध श्वेत मुद्‌गल ॥ उद्दालक शांडिल्यकेतु कपिल ॥ <br>
अष्टवक्र शौनक सुयज्ञ कहोळ ॥ शक्ति उग्रश्रवा भेषजी पैं ॥ १६ ॥ <br>
एककत द्विकत त्रिकत ॥ कर्दम संदीपन कक्षीवंत ॥ <br>
मुकंडु मार्कंडेय गंधमादन उतथ्य ॥ शतानंद दीर्घतमा ॥ १७ ॥ <br>
कवि वाचस्पति कच शरभंग ॥ शंख पैल दंडी सुतीक्ष्ण गौरांग ॥ <br>
मंदकर्णि मयंक मंदपाल जीर्णांग ॥ प्रमादी रुरु कृष्णांक तो ॥ १८ ॥ <br>
सोमश्रवा दधीचि पुंडरीश पुंडलीक ॥ बकदाल्भ्य भृशुंडी लोमहर्ष उत्तंक ॥ <br>
मांडव्य श्रुतकीर्ति सारस्वत जाबालक ॥ बाष्कल वैद्यपान दीर्घबाहु ॥ १९ ॥ <br>
वत्स श्रीवत्स सनत्सुजात दृढविचार ॥ ऊर्ध्वरेता सुश्रवा अवत्सर ॥ <br>
अंबरीष अजमीढ आंगिरस थोर ॥ औदालिक आश्वलायन ॥ २० ॥ <br>
औशिज औदुंबरी अग्निवेष ॥ कुशिक कंटक कौतक ॥ <br>
औदवाहन काश्यपि कथकात्म और्वास ॥ कालाफ कुकुर करिण पैं ॥ २१ ॥ <br>
कांकायन कामुकायन कौमुद गौपायन ॥ काप्य कुशिज वेद और्जायन ॥ <br>
कौमंडल क्रौंच गोवर्धन ॥ ऋतु भोगील गविष्टिषेण पैं ॥ २२ ॥ <br>
गवाक्ष गुरवी गोमती गौठण ॥ गौर्मुख गोपाळ गोकर्ण ॥ <br>
गौरिविंद गौण गार्गायन ॥ गंध सुकीर्ण चंड पैं ॥ २३ ॥ <br>
घटजानु जंघिक जंघाल जातूकर्ण ॥ जयन्त जह्वट जरठ देवर दमन ॥ <br>
तंतु तापस देवशर्मा भानु जाण ॥ श्रीदेव सौभरि धर्म धनंजय ॥ २४ ॥ <br>
धवल धन्वंतरि निदाघ दंबत्रिवंत ॥ नैधुव पौरोग भोगवृत्त ॥ <br>
पिंगल पोंड्र पौल पर्णदंत ॥ पौराणिक पोतिमाष पैं ॥ २५ ॥ <br>
बृहद्‌बल बौधायन ॥ वातांबु वणिक भवबुद्ध पूर्ण ॥ <br>
सौज्य ऊर्ध्वमुख कृतद्रोण ॥ बाभ्रव्य गंधमादन पैं ॥ २६ ॥ <br>
पर्वत लिखित मसभलोकी गौरशिर ॥ हरिष्मा चंडकौशिक विमित स्कंद घटोदर ॥ <br>
विशाख माध्यंदिन कालांतक वैश्वानर ॥ स्थाणु विश्वत पें महाशिरा ॥ २७ ॥ <br>
मेघवास इंद्रतपन ॥ त्वष्टा मरीचि सर्वांतक कक्षीवान ॥ <br>
देवहोत्र सविता प्रचेता मदन ॥ मैत्रेय धर्म अचळ पैं ॥ २८ ॥ <br>
विदग्ध ऋभु सुरत्‍नदास ॥ मैत्रेय आर्तभाग विकुंठ विशेष ॥ <br>
वैराज विधूम अविनाश ॥ कूर्म नैमित्य नैय्यायिक ॥ २९ ॥ <br>
ब्रह्मानंदें विनवी श्रीधर ॥ धर्माभोंवते क्रषीश्वर ॥ <br>
मिळाले तेव्हां अपार ॥ नांवें त्यांचीं वर्णिली ॥ ३० ॥ <br>
ते वसुधामर प्रतिआदित्य ॥ नेमनियमसाधनयुक्त ॥ <br>
शम दम अंगीं विराजित ॥ शांत दांत सर्वदा ॥ ३१ ॥ <br>
मग सर्वही ऋषी पूजून ॥ धर्मराज करी स्तवन ॥ <br>
म्हणे तुमची सेवा करून ॥ सुखें राहीन वनामध्यें ॥ ३२ ॥ <br>
मज दुःख बहु मनांत ॥ कुलक्षय केला समस्त ॥ <br>
कुंतीनें कर्ण आपुला सुत ॥ मज कळों दिला नाहीं कीं ॥ ३३ ॥ <br>
जो महाराज कर्ण उदार ॥ परोपकारी सत्त्वधीर ॥ <br>
कवचकुंडलें देऊनि पुरंदर ॥ तोषविला निजधैर्यें ॥ ३४ ॥ <br>
जो कां निधडा सूर्यभक्त ॥ एकदा रण माजलें अद्‌भुत ॥ <br>
व्हावा कर्णाचा प्राणांत ॥ ऐसा समय पातला ॥ ३५ ॥ <br>
ते वेळे येऊनि ब्राह्मण ॥ घरचा घोडा मागे दान ॥ <br>
सारथ्यास म्हणे कर्ण ॥ देई सोडूनि आतांचि ॥ ३६ ॥ <br>
सूत म्हणे विजयी होई ॥ मग अवघेचि घोडे दान देई ॥ <br>
कर्ण म्हणे भरंवसा नाहीं ॥ शरीर आहे क्षणभंगुर ॥ ३७ ॥ <br>
तत्काळचि घोडा सोडून ॥ रणीं ब्राह्मणासि दिधला दान ॥ <br>
ऐसा उदार हें त्रिभुवन ॥ शोधितांही न सांपडे ॥ ३८ ॥ <br>
गाई ब्राह्मणांसी दिधली दान ॥ परी क्षणक्षणां ते परतोन ॥ <br>
कळपांत येई पळोन ॥ बहुत ब्राह्मण शिणला ॥ ३९ ॥ <br>
कर्णाजवळी येऊन ॥ गार्‍हाणें सांगे ब्राह्मण ॥ <br>
धेनु सत्वर ये परतोन ॥ कळपाविण न राहे ॥ ४० ॥ <br>
कर्णें उदक सोडिलें पाहीं ॥ पन्नाससहस्त्र माझ्या गाई ॥ <br>
तुम्हां दिधल्या सर्वही ॥ वस्त्राभरणांसमवेत ॥ ४१ ॥ <br>
पन्नाससहस्त्र गोधन ॥ त्रिकाल करावें त्यांचें दोहन ॥ <br>
त्या कामधेनूसमान ॥ इच्छिलेसमयीं दुग्ध देती ॥ ४२ ॥ <br>
रत्‍नजडित श्रृंगें पाहीं ॥ रजतखुर झळकती पायीं ॥ <br>
एकवर्ण कपिला सर्वही ॥ सौंदर्य अति शोभतसे ॥ ४३ ॥ <br>
चहूं चरणीं सुवर्णवाळे ॥ चालतो गर्जती खळाळें ॥ <br>
ज्या डावरिया बुजरिया कदाकाळें ॥ सर्वथाही न राहती ॥ ४४ ॥ <br>
मारूं नेणती कदा लात ॥ पन्नाससहस्त्र गाई समस्त ॥ <br>
ब्राह्मणालागीं उदार देत ॥ माझा ज्येष्ठ कर्ण बंधु ॥ ४५ ॥ <br>
एकदां पर्जन्य लागला बहुत ॥ ब्राह्मणाची स्त्री जाहली प्रसूत ॥ <br>
शेकावयासी काष्ठें किंचित ॥ सहसा त्यातें न मिळती ॥ ४६ ॥ <br>
कर्णाजवळी आला ब्राह्मण ॥ सांगे सर्व वर्तमान ॥ <br>
रत्नजडित मंचक फोडून ॥ दिला धाडून ब्राह्मणाघरीं ॥ ४७ ॥ <br>
रत्‍नें निघालीं अमोलिक ॥ तींही त्यास दिधलीं सकळिक ॥ <br>
ऐसा उदार दाता देख ॥ भुवनत्रयीं असेना ॥ ४८ ॥ <br>
ब्राह्मण मागे तेल येऊन ॥ कर्णें वाटी दिधली उचलून ॥ <br>
ज्यावरी रत्‍नें चंद्रासमान ॥ त्रिभुवनाचे मोलाचीं ॥ ४९ ॥ <br>
कामधेनु सुरतरु चिंतामणी ॥ हींच रत्‍नें जडलीं वर तिन्ही ॥ <br>
ऐशी ते वाटी उचलोनी ॥ दिधली दान उदारें ॥ ५० ॥ <br>
सहज प्रत्यहीं जो कर्ण ॥ देता दहासहस्त्र गोदान ॥ <br>
कर्णासारिखा शूर कोण ॥ समरधीर रणपंडित ॥ ५१ ॥ <br>
अर्जुन वेगळा करूनी ॥ आम्हां चौघां मारिता रणीं ॥ <br>
परी कुंतीनें त्याची भाकच घेऊनी ॥ आम्हां चौघां वांचविलें ॥ ५२ ॥ <br>
कर्णें आम्हांसी जिंकून ॥ कुंतीचें वचन आठवून ॥ <br>
जा म्हणून सोडून ॥ स्नेहेंकरून दिधलें ॥ ५३ ॥ <br>
कर्णासारिखा नेम ॥ कोण चालवील उत्तम ॥ <br>
कौरवांचा रक्षक परम ॥ शेवटवरी जाहला ॥ ५४ ॥ <br>
श्रीकृष्ण आणि कुंती बोधून ॥ आणीत होतीं आम्हांकडे कर्ण ॥ <br>
परी तो कृतघ्नताभयेंकरून ॥ कौरवांसी सोडीना ॥ ५५ ॥ <br>
सहा जणीं मिळोनी ॥ कर्णवीर मारिला रणीं ॥ <br>
एक इंद्र दुजा आंजनी ॥ चक्रपाणी तिसरा ॥ ५६ ॥ <br>
चवथा परशुराम गुरु देख ॥ त्याचा शाप जाहला बाधक ॥ <br>
पृथ्वीनें रथचक्र सुरेख ॥ देहांतसमयीं गिळियेलें ॥ ५७ ॥ <br>
सहावा शल्य सारथि जाणा ॥ तेजोंभंग करी क्षणक्षणां ॥ <br>
एव सहा जणीं मिळोनि कर्णा ॥ समरांगणीं मारिलें ॥ ५८ ॥ <br>
कुंतीनें केला थोर घात ॥ मज कृष्णानेंही केलें नाहीं श्रुत ॥ <br>
मी कर्णांस होतों शरणागत ॥ प्रार्थून आणितों नानापरी ॥ ५९ ॥ <br>
त्यावरी छत्र धरूनि देखा ॥ मस्तकीं वंदितों त्याच्या पादुका ॥ <br>
कर्ण होता पाठिराखा ॥ तरी त्रिभुवन जिंकितों मी ॥ ६० ॥ <br>
कर्ण मज पंडू समान ॥ म्हणे अहा कर्ण गुणनिधान ॥ <br>
अहा बहुती मारिले मिळोन ॥ तुझे गुण किती आठवूं ॥ ६१ ॥ <br>
द्रोणलोभ पार्थावरी बहुवस ॥ म्हणवूनि ब्रह्मास्त्र न दिलें कर्णास ॥ <br>
शरणागत झाला भार्गवास ॥ तेणेंही त्यास शापिलें ॥ ६२ ॥ <br>
अर्जुनास म्हणे नृपती ॥ मी जाईन वनाप्रती ॥ <br>
जळो हें राज्य जळो जगती ॥ जळो निश्चितीं क्षात्रधर्म ॥ ६३ ॥ <br>
आठवूनि कर्णाचे स्वरूप गुण ॥ धर्म करी दीर्घ रुदन ॥ <br>
मग बहुत ऋषी मिळोन ॥ नीति सांगती धर्मातें ॥ ६४ ॥ <br>
परी धर्म नायके तत्त्वतां ॥ म्हणे मी वन सेवीन आतां ॥ <br>
मग व्यास म्हणे रे गुणवंता ॥ भीष्माकडे तूं जावें ॥ ६५ ॥ <br>
तो संशय वारील निःशेष ॥ त्याचेवरी ठेवीं विश्वास ॥ <br>
महायोग्य दयावंत पुरुष ॥ तो चंडांशु दुसरा ॥ ६६ ॥ <br>
कवि गुरु परशुधर ॥ वसिष्ठ मार्कंडेय पुरंदर ॥ <br>
यांपासून विद्या अपार ॥ गंगाकुमार शिकला ॥ ६७ ॥ <br>
जो जितेंद्रिय न्यायवंत ॥ भक्त सर्वज्ञ योगी विरक्त ॥ <br>
मग बोले द्वारकानाथ ॥ व्यासवचनीं चित्त देई ॥ ६८ ॥ <br>
छप्पन्न देशींचे नृपती ॥ चार्‍ही वर्ण अठरा ज्ञाती ॥ <br>
सर्वांचे मनीं हेचि प्रीती ॥ कीं तुवां राज्यीं बैसावें ॥ ६९ ॥ <br>
अंगीकारूनि राज्यासना ॥ मग जाई भीष्मदर्शना ॥ <br>
तो नीति सांगेल ती मना ॥ आणीं सर्वज्ञा आदरें ॥ ७० ॥ <br>
मग तो धर्मराज उठिला ॥ सवेंचि निघाला ऋषींचा मेळा ॥ <br>
जैसा नक्षत्रीं वेष्टिला ॥ अत्रिपुत्र निराळीं ॥ ७१ ॥ <br>
धृतराष्ट्रही ते अवसरीं ॥ धर्मस्नेह जाणोनि अंतरीं ॥ <br>
गंगातीरीं मासभरी ॥ येऊनि राहिला होता पैं ॥ ७२ ॥ <br>
धृतराष्ट्रासहित युधिष्ठिर ॥ गजपुरा निघाला सत्वर ॥ <br>
सवें ऋषींचे भार ॥ वहनारूढ चालिले ॥ ७३ ॥ <br>
रथीं बैसला धर्म नृपती ॥ भीम पुढें जाहला सारथी ॥ <br>
छत्र धरी सुभद्रापती ॥ चामरे वारिती माद्रीसुत ॥ ७४ ॥ <br>
समस्तांस आनंद बहुत ॥ युयुत्सु पाठीमागे राहत ॥ <br>
सात्यकी आणि मदनतात ॥ एके रथीं बैसती ॥ ७५ ॥ <br>
धृतराष्ट्र बैसला नरयानीं ॥ गांधारी कुंती याज्ञसेनी ॥ <br>
उत्तरा सुभद्रा सुखासनी ॥ बसत्या जाहल्या तेधवां ॥ ७६ ॥ <br>
चतुर्विध वाद्यें वाजती ॥ बंदीजन पुढें वाखाणिती ॥ <br>
नगरजन मंदिरे श्रृंगारिती ॥ कुंकुमें रेखिती सर्व वाटा ॥ ७७ ॥ <br>
कस्तुरीचंदनांचे निवाडे ॥ बिदीवरते घातले सडे ॥ <br>
तोरणें पताका चहूंकडे ॥ हेंही सांकडें नसे कोणा ॥ ७८ ॥ <br>
नगरदेवतांचें प्रीतीकरून ॥ धर्मराजें करविलें पूजन ॥ <br>
त्रिकाल नैवेद्य रात्रंदिन ॥ दीप तेथें लाविले ॥ ७९ ॥ <br>
कुंभ भरून सुवासिनी ॥ समोर आलिया तये क्षणीं ॥ <br>
गजपुरींच्या नितंबिनी ॥ ओंवाळिती धर्मातें ॥ ८० ॥ <br>
रत्‍नदीप घेऊन हातीं ॥ लक्षानुलक्ष मार्गीं युवती ॥ <br>
श्रीरंगासहित ओंवाळिती ॥ पंचपांडवां ते समयीं ॥ ८१ ॥ <br>
चोवीस योजनें विस्तार ॥ विस्तीर्ण वसले हस्तिनापुर ॥ <br>
भोंवता परिघ दुस्तर ॥ माजी जलचरें पोहती ॥ ८२ ॥ <br>
दुर्गाभोंवते गगनचुंबित ॥ ऋक्षें वरी जडलीं दिसत ॥ <br>
उल्हाटयंत्रें वरी शोभत ॥ शस्त्रजुंबाडे ठायीं ठायीं ॥ ८३ ॥ <br>
आळोआळीं सुंदर मंदिरे ॥ मंदिरांमंदिरांप्रति दामोदरे ॥ <br>
दामोदरांप्रति एकसरें ॥ रत्‍नकळस झळकती ॥ ८४ ॥ <br>
पांडव पहावया ते क्षणीं ॥ जाहली लोकांची मंडपघसणी दे ॥ <br>
नगरद्वारीं गजवदन पूजूनी ॥ गजपुरांत गेले पांडव ॥ ८५ ॥ <br>
गोपुरावरती गेले चढोनी ॥ ओंवाळिती कित्येक कामिनी ॥ <br>
दृष्टीं देखोनि याज्ञसेनी ॥ नितंबिनी बोलती ॥ ८६ ॥ <br>
मृगशावाक्षी लावण्यखाणी ॥ धन्य तूं पद्यजातजनकभगिनी ॥ <br>
वनीं कष्टलीस याज्ञसेनी ॥ आजि नयनीं देखिली ॥ ८७ ॥ <br>
धन्य आमुचे नयन ॥ जननी देखिली परतोन ॥ <br>
सत्य सत्याचे ठायीं पूर्ण ॥ आलें जाण साच हें ॥ ८८ ॥ <br>
सकळ पौरजन प्रजा येऊन ॥ करिती धर्माचें प्रीतीनें स्तवन ॥ <br>
नाना उपायनें  आणून ॥ धर्मापुढें ठेविती ॥ ८९ ॥ <br>
कलापात्रें नाना कळा ॥ तेव्हां दाविती धर्मभूपाळा ॥ <br>
सकल प्रजा नारी विप्र ते वेळां ॥ देती आशीर्वाद पांडवां ॥ ९० ॥ <br>
चिरंजीव होऊनी ॥ चिरकाल भोगा हे मेदिनी ॥ <br>
असो नगरलोकांस ते क्षणीं ॥ वस्त्रें भूषणें देत धर्म ॥ ९१ ॥ <br>
व्यासादिक मुनी ॥ आले नरयानीं बैसोनी ॥ <br>
त्यांसमवेत सदनीं ॥ धर्मराज प्रवेशला ॥ ९२ ॥ <br>
आधीं धौम्याची पूजा करून ॥ गौरविले सकल ब्राह्मण ॥ <br>
गोभूरत्‍नदानें संपूर्ण ॥ विधियुक्त दिधलीं ॥ ९३ ॥ <br>
जें जें याचकीं इच्छिलें ॥ तें तें धर्में दशगुणें पुरविलें ॥ <br>
दरिद्री नाम घ्यावया उरले ॥ कोणी नाहीं सर्वथा ॥ ९४ ॥ <br>
जयवाद्यांचा एकचि घोष ॥ राजमंदिरीं चढविले कळस ॥ <br>
रत्‍नजडित आसमास ॥ तेज झळके भूमंडळी ॥ ९५ ॥ <br>
देशोदेशींचे राजकुमार ॥ नूतन छत्रें नूतन दळभार ॥ <br>
करभार घेऊनि युधिष्ठिर ॥ पहावया येती त्वरेनें ॥ ९६ ॥ <br>
चहूं वेदींचे ब्राह्मण ॥ चतुर्दशविद्यापरायण ॥ <br>
चौसष्टकलांमाजी प्रवीण ॥ नामें मागेंच वर्णिली ॥ ९७ ॥ <br>
सकल ऋषी धर्मास विनविती ॥ नृपा तूं संशय न धरीं चित्तीं ॥ <br>
राज्य करीं न्यायनीती ॥ तुझेनि जगती सुखरूप ॥ ९८ ॥ <br>
नाना इतिहास शास्त्ररीत ॥ धर्मासी सांगती ऋषी बहुत ॥ <br>
आज्ञा करी द्वारकानाथ ॥ बैस सत्वर सिंहासनीं ॥ ९९ ॥ <br>
मग सकळांच्या वचनास मान ॥ देत कुंतीचा ज्येष्ठनंदन ॥ <br>
तो तेथें करावया विघ्न ॥ राक्षस एक पातला ॥ १०० ॥ <br>
त्याचें नांव चार्वाक जाण ॥ तो त्रिदंडी संन्यासी होऊन ॥ <br>
धर्मसभेसी येऊन ॥ कपटवचनें बोलत ॥ १०१ ॥ <br>
तो दुर्योधनाचा मित्र ॥ कापट्यराशि अपवित्र ॥ <br>
मायावेष धरूनि दुराचार ॥ विक्षेप घालूं पातला ॥ १०२ ॥ <br>
जेविं चुना माखूनि वायस ॥ बळेच जाहला राजहंस ॥ <br>
कीं मैंदें धरिला साधुवेष ॥ कक्षे पाश घेऊनियां ॥ १०३ ॥ <br>
असो तो वेषधारी येऊन ॥ धर्मास बोले कठोर वचन ॥ <br>
म्हणे धिक्‌ तुझें जिणें जावो जळोन ॥ कुलघातक्या पापिया ॥ १०४ ॥ <br>
सर्व ब्राह्मणांचा पक्ष जाण ॥ मीच बोलतों तुज वचन ॥ <br>
तुवां गुरुहत्या केली पूर्ण ॥ महाराज द्रोण मारविला ॥ १०५ ॥ <br>
बंधु पुत्र पापखाणी ॥ तुवां मारविले रणांगणीं ॥ <br>
कोण्या तोंडें सिंहासनीं ॥ बैसतोस कुलघातक्या ॥ १०६ ॥ <br>
धर्म म्हणे परिव्राजका ॥ म्यां धर्मन्यायें युद्ध केलें देखा ॥ <br>
तूं आपुली वचनें जेविं अग्निशिखा ॥ तैसी मज स्पर्शविलीं ॥ १०७ ॥ <br>
ज्ञानदृष्टीनें पाहती ऋषीश्वर ॥ तंव तो चार्वाकनामें असुर ॥ <br>
दुर्योधनमित्र अपवित्र ॥ कापट्यवेष समजला ॥ १०८ ॥ <br>
त्यासी निर्भर्त्सिती ब्राह्मण ॥ परी न राहे बोलतां वचन ॥ <br>
कदा न जाय सभेंतून ॥ मग द्विजजन क्षोभले ॥ १०९ ॥ <br>
शाप देऊनि तात्कालिक ॥ तेथेंचि भस्म केला चार्वाक ॥ <br>
जैसा विरूपाक्षें पुष्पचाप देख ॥ भस्म केला दृष्टीनें ॥ ११० ॥ <br>
मग बोले कंदर्पतात ॥ म्हणे धन्य तुमचें सामर्थ्य ॥ <br>
रजनीचर परम पतित ॥ बरा भस्म केला तुम्हीं ॥ १११ ॥ <br>
या चार्वाकानें पूर्वी जाण ॥ प्रसन्न केला कमलासन ॥ <br>
म्हणे मज सर्वांपासून ॥ जय देई विधात्या ॥ ११२ ॥ <br>
ब्रह्मा म्हणे बाह्मण ॥ तुज भस्म करितील शापून ॥ <br>
पांडवगृहीं अन्योन्य ॥ बोलतां जाण तत्त्वतां ॥ ११३ ॥ <br>
अशास्त्र बोलतां जाण ॥ त्याचें आयुष्य होय क्षीण ॥ <br>
ब्रह्महत्येचें दारुण ॥ पातक माथां तयाच्या ॥ ११४ ॥ <br>
वेद शास्त्र पुराण ॥ सर्व माझें चरित्र पूर्ण ॥ <br>
तेथें ठेवितां दूषण ॥ चार्वाकाऐसें होईल ॥ ११५ ॥ <br>
असो धर्म आरूढला सिंहासनीं ॥ सोमकांताची चवई मांडोनी ॥ <br>
त्यावरी बैसला कैवल्यदानी ॥ वेदपुराणीं वंद्य जो ॥ ११६ ॥ <br>
धृतराष्ट्र गांधारी आणि कुंती ॥ विदुर युयुत्सु ते सुमती ॥ <br>
सात्यकी सर्व नूतन नृपती ॥ धर्मास वेष्टून बैसले ॥ ११७ ॥ <br>
न कळतां धर्मरायासी ॥ अष्टादश धान्यराशी ॥ <br>
शस्त्र वस्त्र रत्‍नधनासी ॥ ठायीं ठायीं ठेविलें ॥ ११८ ॥ <br>
धर्मास म्हणे जगन्नाथ ॥ सखया नेत्र झांकून त्वरित ॥ <br>
राशीवरी ठेवीं हात ॥ शुभाशुभ शकुन पाहों ॥ ११९ ॥ <br>
मग धर्मरायाचा हात ॥ धनधान्यराशीवरी पडत ॥ <br>
जयजयकार करिती समस्त ॥ म्हणती भद्र पुढें असे ॥ १२० ॥ <br>
पिंपळ शमी पलाश ॥ यांच्या समिधा आणिल्या बहुवस ॥ <br>
पंचपल्लव सप्तमृत्तिका विशेष ॥ पंचामृतें सिद्ध केलीं ॥ १२१ ॥ <br>
रत्‍नजडित केला कलश सज ॥ अभिषेकावया धर्मराज ॥ <br>
नूतन सिंहासन तेजःपुंज ॥ श्वेत छत्र श्वेत चामरें ॥ १२२ ॥ <br>
शुभ्र तुरंग शुभ्र गज ॥ मुक्तमाळा शुभ्र सतेज ॥ <br>
चतुःसमुद्रांचें उदक सहज ॥ आणविलें अभिषेका ॥ १२३ ॥ <br>
दिव्यकुंभीं स्वर्धुनीजीवन ॥ शुद्ध ठेविलेंसे भरून ॥ <br>
सतेज लाजा करून ॥ अक्षता समीप ठेविल्या ॥ १२४ ॥ <br>
अर्धांगीं द्रौपदी बैसवून ॥ धर्मराज केलें हवन ॥ <br>
वेदघोषे गर्जती ऋषिजन ॥ न पडे न्यून कांहींएक ॥ १२५ ॥ <br>
पुण्याहवाचन करून ॥ मग मांडिलें अभिषेचन ॥ <br>
श्रीकृष्णें स्वयें शंख घेऊन ॥ अभिषेकिला धर्मराज ॥ १२६ ॥ <br>
चौघे बंधू आणि धृतराष्ट्र ॥ यांहीं अभिषेकिला युधिष्ठिर ॥ <br>
यावरी नृप ऋषीश्वर ॥ अभिषेकिती अनुक्रमें ॥ १२७ ॥ <br>
सर्व प्रजा मिळोन ॥ हर्षें करिती अभिषेचन ॥ <br>
वस्त्रें अलंकार अपार धन ॥ आणिती मिति त्या नाहीं ॥ १२८ ॥ <br>
समर्पूनि वस्त्रें अलंकार ॥ जगस्थापकावरी धरिलें छत्र ॥ <br>
मकरबिरुदे मेघडंबर ॥ मित्रपवित्रपंखे विंजती ॥ १२९ ॥ <br>
सकल राजे उठोन ॥ धर्मद्रौपदीस अक्षता लावून ॥ <br>
अपार करभार समर्पून ॥ करिती नमन उठोनियां ॥ १३० ॥ <br>
धर्म सांगे सर्व जनां ॥ पाळा धृतराष्ट्राची आज्ञा ॥ <br>
मग युवराज्य दिधलें भीमसेना ॥ आणीक कांहीं अमात्य स्थापिले ॥ १३१ ॥ <br>
समस्त सेवकां पहिलियाहून ॥ वेतन केलें दशगुण ॥ <br>
प्रजा मनीं संतोषोन ॥ देती धन तितुकेंच घ्यावें ॥ १३२ ॥ <br>
शत्रुमर्दन सेनानाथ ॥ केला सुभद्रावर बलाद्भुत ॥ <br>
प्रजांचें हित अंतर्गत ॥ नकुलसहदेवें सांगावें ॥ १३३ ॥ <br>
विदुरज्ञानें युयुत्सवें ॥ सर्व राज्यहित विलोकावें ॥ <br>
राजगुरुत्व अवघें ॥ कृपाचार्या समर्पिती ॥ १३४ ॥ <br>
आल्या ब्राह्मणांचा सन्मान ॥ धर्मास भेटवावा आणून ॥ <br>
हें धौम्य उपाध्यायाधीन ॥ कृष्णाज्ञेनें धर्म करी ॥ १३५ ॥ <br>
सर्वांस अधिकारवस्त्रें ॥ दिधलीं धर्मराजें पवित्रे ॥ <br>
समस्त ब्राह्मण धनसंभारें ॥ युधिष्ठिरें तोषविले ॥ १३६ ॥ <br>
तिन्ही वर्ण प्रजा समस्त ॥ त्यांस वस्त्रें अलंकार देत ॥ <br>
असंतुष्ट नाहीं तेथ ॥ कोणी एक उरलाचि पैं ॥ १३७ ॥ <br>
प्रतिदिवशीं दान नेम ॥ धृतराष्ट्राहाती करवी उत्तम ॥ <br>
स्वर्गवासियांचीं धर्म ॥ श्राद्धें करवी यथाविधि ॥ १३८ ॥ <br>
अग्निहोत्रादि सत्कर्म ॥ षोडशदानें असंभ्रमें ॥ <br>
नित्यनैमित्तिकें नेमे ॥ धर्मराज आचरे ॥ १३९ ॥ <br>
कित्येक मित्र राजे पडिले रणीं ॥ ज्यांसी पुत्र पौत्र नाहीं कोणी ॥ <br>
त्यांचीं श्राद्धें करूनी ॥ धर्म गोदान देववित ॥ १४० ॥ <br>
ज्यांचे भ्रतार पडिले रणीं ॥ धर्में त्यांसी बोलावूनी ॥ <br>
म्हणे मी तुमचा आहें ऋणी ॥ यावज्जन्मपर्यंत ॥ १४१ ॥ <br>
धनधान्य वस्तु पाहीं ॥ सर्व पुरवी त्यांचे गृहीं ॥ <br>
कोणता पदार्थ न्यून नाहीं ॥ न मागतां पाठवित ॥ १४२ ॥ <br>
धर्म सर्वांचें अंतरंग जाणत ॥ आशीर्वाद सर्वांचा घेत ॥ <br>
वृद्धसंन्यासी दहा सहस्त्र तेथ ॥ धर्माश्रयें राहती ॥ १४३ ॥ <br>
जेविले कोटी ब्राह्मण ॥ एके यतीस देतां भोजन ॥ <br>
दोहोंचे पुण्य समान ॥ शास्त्रप्रमाण मर्यादा ॥ १४४ ॥ <br>
ऐसे दहासहस्त्र संन्यासी ॥ धर्म त्रिकाळ भजे त्यांसी ॥ <br>
लक्ष ब्राह्मण कुटुंबासी ॥ धर्में आवडीं स्थापिलें ॥ १४५ ॥ <br>
राज्य करी यथाविध ॥ परी कृष्णभजनीं सदा सावध ॥ <br>
हरिपदांबुजी मिलिंद ॥ पंचपांडव सर्वदा ॥ १४६ ॥ <br>
धर्माची आज्ञा घेऊनी ॥ राजे ऋषी पावले स्वस्थानीं ॥ <br>
चौघां बंधूंप्रति प्रियवाणी ॥ धर्मराज बोलतसे ॥ १४७ ॥ <br>
तुम्ही पावलां श्रम बहुत ॥ अज्ञातवास वनवास भोगित ॥ <br>
युद्ध करून अडत ॥ शत्रु रणीं विभांडिले ॥ १४८ ॥ <br>
तरी आतां सर्वसुख भोगा ॥ सर्वकाळ भजा श्रीरंगा ॥ <br>
न्यून पडले तें तें सांगा ॥ सर्व प्रजाचें मजलागीं ॥ १४९ ॥ <br>
दुर्योधनाचे जें सदन ॥ तेथें राहिला भीमसेन ॥ <br>
पंडुगृहीं धर्म आपण ॥ यथासुखें विराजित ॥ १५० ॥ <br>
धृतराष्ट्राचे आज्ञेंकरून सत्य ॥ पांच पांडव सदा वर्तत ॥ <br>
दुःशासनसदनीं पार्थ ॥ राहता जाहला तेधवां ॥ १५१ ॥ <br>
कर्णाचें गृह दिधलें नकुला ॥ शकुनिगृहीं सहदेव शोभला ॥ <br>
अर्जुनापाशी श्रीरंग राहिला ॥ महिमा गाइला वेदीं ज्याचा ॥ १५२ ॥ <br>
सात्यकी वीर पाहें ॥ तोही पार्थगृहीं सदा राहे ॥ <br>
न्यून पदार्थ कांहीं नोहे ॥ सदाकाळ वेचितां ॥ १५३ ॥ <br>
अष्ट महासिद्धि नवनिधि ॥ कृष्णकृपें सर्व समृद्धि ॥ <br>
अष्टभोग यथाविधि ॥ भोगिती प्रीतीं यथान्यायें ॥ १५४ ॥ <br>
यथाकाळीं वन वर्षत ॥ कोणासी मरण नाहीं नगरांत ॥ <br>
आधिव्याधी जन रहित ॥ स्वप्नी दुःख नेणती ॥ १५५ ॥ <br>
धौम्याचे गृही समृद्धि सर्व ॥ पुरवीत सदा धर्मराव ॥ <br>
विदुरगृहीं संपत्ति अभिनव ॥ धर्मराज पुरवीतसे ॥ १५६ ॥ <br>
धूतराष्ट्रगांधारिचे मन ॥ क्षणोक्षणीं रक्षी पंडुनंदन ॥ <br>
सुभद्रे उत्तरेचें मन ॥ तोषवीत धर्मराव ॥ १५७ ॥ <br>
द्रौपदीचे मनोरंजन ॥ करी कुंतीचें समाधान ॥ <br>
सकल प्रजा चार्‍ही वर्ण ॥ सुखरूप सर्वांविषयी ॥ १५८ ॥ <br>
तो नयन झाकूनि रमानाथ ॥ उगाच बैसला ध्यानस्थ ॥ <br>
जैसा दीप निर्वात- ॥ स्थळी अभंग ठेविला ॥ १५९ ॥ <br>
धर्म म्हणे हृषीकेशी ॥ काय आठवलें मानसीं ॥ <br>
मज सांगा तें निश्चयेंसीं ॥ क्षीराब्धिहृदयविलासा ॥ १६० ॥ <br>
श्रीकृष्ण बोले सद्‌गदित ॥ प्राण माझा जाह्नवीसुत ॥ <br>
शरपंजरी पहुडला तो समर्थ ॥ ध्यान स्तवन करीत माझें ॥ १६१ ॥ <br>
तयाकडे आजि माझें मन ॥ क्षणोक्षणीं जातें धांवोन ॥ <br>
ज्याणें तेवीस दिवस युद्ध करून ॥ भार्गवराम जिकिला ॥ १६२ ॥ <br>
जेणें स्वसत्ताबळें पूर्वी ॥ पालाणिली  सकळ उर्वी ॥ <br>
ऋषि देव नर सर्वीं ॥ ज्याचे पाय वंदिले ॥ १६३ ॥ <br>
परद्रव्य जैसें तृण ॥ परनारी मातेसमान ॥ <br>
चार्‍ही वेदशास्त्रीं निपुण ॥ करतलामलक पुराणें ॥ १६४ ॥ <br>
चौदा विद्या चौसष्ट कळा ॥ भीष्माच्या दासी सकळा ॥ <br>
तरी त्या भीष्माप्रति ये वेळां ॥ जाऊं चला युधिष्ठिरा ॥ १६५ ॥ <br>
राजधर्म आपद्धर्म ॥ मोक्षधर्म दानधर्म ॥ <br>
त्याच्या मुखें होय ज्ञान परम ॥ श्रवण करीं रे सर्वदा ॥ १६६ ॥ <br>
धर्म म्हणे माझें मानस ॥ हेंचि चिंती रात्रंदिवस ॥ <br>
तूं स्वामी वैकुठविलास ॥ अंतकाळी भेटे त्यासी ॥ १६७ ॥ <br>
मग श्रीकृष्ण आणि पांडव ॥ स्यंदनारूढ जाहले सर्व ॥ <br>
आणीकही संत महानुभाव ॥ भीष्मदर्शना निघाले ॥ १६८ ॥ <br>
जैसा किरणचक्रीं विराजे मित्र ॥ तैसा शरपंजरीं दिसे गंगापुत्र ॥ <br>
भोंवते व्यास नारदादि ऋषीश्वर ॥ वसिष्ठादिक बैसले ॥ १६९ ॥ <br>
भीष्में देखिला जगन्निवास ॥ म्हणे हे परात्पर परमपुरुष ॥ <br>
सर्वव्यापक तूं जगन्निवास ॥ मण्यामाजी सूत्र जैसें कां ॥ १७० ॥ <br>
मग सहस्रनामेंकरून ॥ भीष्में केलें अपार स्तवन ॥ <br>
हे वेदोद्धारक जगजीवन ॥ कमठवेषधारका ॥ १७१ ॥ <br>
नमो तुज वराहवेषा ॥ नमो प्रल्हादवरदा सर्वेशा ॥ <br>
वामनरूपा कमलेशा ॥ परमपुरुषा जगद्‌गुरो ॥ १७२ ॥ <br>
भार्गववेषा मधुकैटभारी ॥ सर्व निःक्षत्रिय केली धरित्री ॥ <br>
असुरांतका रावणारी ॥ कालियमर्दना श्रीरंगा ॥ १७३ ॥ <br>
त्रिलोकींचें ज्ञान ॥ भीष्माचे हृदयीं घाली जगज्जीवन ॥ <br>
सकळिकें केलें आदरें पूजन ॥ देवव्रताचें तेधवां ॥ १७४ ॥ <br>
आणीकही वीर बहुत ॥ यात्रा आली पहावया गंगासुत ॥ <br>
सकळ वाहनाखालीं उतरत ॥ भीष्मास दूरी देखोनि ॥ १७५ ॥ <br>
मग प्रदक्षिणा नमन करून ॥ भोंवते शोभती अवघे जण ॥ <br>
जैसें मानससरोवर वेष्टून ॥ राजहंस बैसती पैं ॥ १७६ ॥ <br>
भीष्मास म्हणे मनमोहन ॥ सावधान आहे कीं तुझें मन ॥ <br>
शरघातें शरीर जाण ॥ व्यथा पावत नाहीं कीं ॥ १७७ ॥ <br>
तूं ऊर्ध्वरेता ब्रह्मचारी ॥ वर्तसी सुंदरस्त्रियांमाझारीं ॥ <br>
देव न पावती तुझी सरी ॥ मनोजय केला त्वां ॥ १७८ ॥ <br>
तूं विरक्त भक्त ज्ञानी ॥ तुजविण थोर नसे कोणी ॥ <br>
तरी धर्माचा शोक ये क्षणीं ॥ दूर करीं देवव्रता ॥ १७९ ॥ <br>
सर्व धर्माचें निरूपण ॥ यास सांगें तूं स्वमुखेंकरून ॥ <br>
भीष्म म्हणे तूं सर्वज्ञ ॥ वेदरूप वेदज्ञ तूं ॥ १८० ॥ <br>
माझें शरीर जर्जर ॥ शरघायें जाहले चूर ॥ <br>
देहांतसमय आतां सत्वर ॥ वाचा विवळ जातसे ॥ १८१ ॥ <br>
तरी तूंच करीं दिव्य निरूपण ॥ तूं षड्‌गुणैश्वर्यपूर्ण ॥ <br>
तुजहून मी काय सर्वज्ञ ॥ भक्तवत्सला स्नेहाळा ॥ १८२ ॥ <br>
भणंगापुढें क्षीरसागर ॥ सुधा लागली म्हणे फार ॥ <br>
वाचस्पति विचार ॥ बोल म्हणे मूढातें ॥ १८३ ॥ <br>
याचकांकडे राजा मागे दान ॥ चातकास घन म्हणे द्या जीवन ॥ <br>
तूं पूर्णब्रह्म सनातन ॥ मज ज्ञान वद म्हणशी ॥ १८४ ॥ <br>
हरि म्हणे दुर्धर धनुर्धरा ॥ सर्वज्ञानी गंगाकुमारा ॥ <br>
देवव्रता योगेश्वरा ॥ मी वर तुज देतों पैं ॥ १८५ ॥ <br>
क्षधा तृषा व्यथा ॥ तुज न बाधती तत्त्वतां ॥ <br>
शरपंजरशेज पाहतां ॥ सुमनाऐशी तुज होय ॥ १८६ ॥ <br>
षड्रिपुरहित तूं साचार ॥ सत्त्वरजतमातीत तूं निर्धार ॥ <br>
अवस्थात्रयातीत निर्विकार ॥ त्रिदोषरहित शरीर हो ॥ १८७ ॥ <br>
भीष्मावरी सुमनें सुरेख ॥ वरून वर्षती वृंदारक ॥ <br>
यावरी तो गंगात्मज देख ॥ नीतिशास्त्रें वदेल पैं ॥ १८८ ॥ <br>
धर्मराज भयभीत ॥ पुसावया नव्हे शक्त ॥ <br>
आपण अन्याय केले बहुत ॥ म्हणोन पुढें न येचि ॥ १८९ ॥ <br>
श्रीनिवास म्हणे गंगाकुमारा ॥ जवळी बोलावीं युधिष्ठिरा ॥ <br>
शंका वाटते त्याच्या अंतरा ॥ अन्यायी आपण म्हणोनियां ॥ १९० ॥ <br>
भीष्म म्हणे समरभूमीस ॥ युद्ध करितां नाहीं दोष ॥ <br>
तेथें हत्या कोणाची कोणास ॥ बाधक न होय सर्वथा ॥ १९१ ॥ <br>
भीष्म म्हणे धर्मराजा ॥ सोमवंशविजयध्वजा ॥ <br>
जवळ बैसें सुतेजा ॥ शंका मनीं न धरावी ॥ १९२ ॥ <br>
मग धर्मराज करून नमन ॥ जवळी बैसला कर सोडून ॥ <br>
सकल ऋषिमंडळ पावन ॥ ऐकावया सरसावलें ॥ १९३ ॥ <br>
यादव पांडव ऐकती ॥ प्रजाजन बहुत बैसती ॥ <br>
यावरी भीष्म बोलेल कोणे रीतीं ॥ तेंच पंडितीं परिसावें ॥ १९४ ॥ <br>
श्रीधरवरदा रुक्मिणीवरा ॥ ब्रह्मानंदा विश्वंभरा ॥ <br>
भीमातीरवासा दिगंबरा ॥ पुढें रचना बोलें कैसी ॥ १९५ ॥ <br>
तूं जें सांगशी मम श्रोत्रीं ॥ तेंच लिहितों कागदपत्रीं ॥ <br>
तुझ्या वचनाशिवाय अन्य वक्त्रीं ॥ नाहीं लिहीत पांडुरंगा ॥ १९६ ॥ <br>
स्वस्ति श्रीपांडवप्रताप ग्रंथ ॥ शांतिपर्व व्यासभारत ॥ <br>
त्यांतील सारांश यथार्थ ॥ छप्पन्नाव्यांत कथियेला ॥ १९७ ॥ <br>
इति श्रीधरकृतपांडवप्रतापे शांतिपर्वणि षट्पंचाशत्तमोऽध्यायः ॥ ५६ ॥   <br>
अध्याय छपन्नावा समाप्त<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p>
</td></tr></table>
</body></html>

<br><br>
<br><br>
