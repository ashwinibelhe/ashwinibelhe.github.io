<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा  -  विष्णुपुराण  -  पञ्चमः अंशः  -  अष्टादशोऽध्यायः   </title>
<a name="top"></a>

<link rel="stylesheet" type="text/css" href="../css/vp.css">

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<br>
<br><div class="pre">
<a href="adhyaya-05-17.htm">मागचा अध्याय</a>
</div>
<div class="nex">
<a href="adhyaya-05-19.htm">पुढचा अध्याय</a>
</div><br clear="all">

<p class="hdr1">॥ विष्णुपुराणम् ॥<br></p>

<p class="hdr2">पञ्चमः अंशः <br></p>

<p class="hdr3">॥ अष्टादशोऽध्यायः ॥ <br><br></p>

<div class="shl">
श्रीपराशर उवाच<br>
चिन्तयन्नितिगोविन्दमुपगम्य स यादवः ।<br>
अक्रुरोस्मीति चरणौ ननाम शिरसा हरेः ॥ १ ॥<br>
सोऽप्येनं ध्वजवज्राब्जकृतचिह्नेन पाणिना ।<br>
संस्पृश्याकृष्य च प्रीत्य सुगाढं परिषस्वजे ॥ २ ॥<br>
कृतसंवन्दनौ तेन यथावद्‍बलकेशवौ ।<br>
ततः प्रवीष्टौ संहृष्टौ तमादायात्ममन्दिरम् ॥ ३ ॥<br>
सह ताभ्यां तदाक्रूरः कृतसंवन्दनादिकः ।<br>
भुक्तभोज्यो यथान्याय्यमाचचक्षे ततस्तयोः ॥ ४ ॥<br>
यथा निर्भत्सितस्तेन कंसेनानकदुन्दुभिः ।<br>
यथा च देवकी देवी दानवेन दुरात्मना ॥ ५ ॥<br>
उग्रसेने यथा कंसः स दुरात्मा च वर्तते ।<br>
यं चैवार्थं समुद्दिश्य कंसेन तु विसर्जितः ॥ ६ ॥<br>
तत्सर्वं विस्तराच्छ्रुत्वा भगवान्देवकीसुतः ।<br>
उवाचाखिलमप्येतज्ज्ञातं दानपते मया ॥ ७ ॥<br>
करिष्ये तन्महाभाग यदत्रौपयिकं मतम् ।<br>
विचिन्त्यं नान्यथैतत्ते विद्धि कंसं हतं मया ॥ ८ ॥<br>
अहं रामश्च मथुरां श्वो यास्यावः सह त्वया ।<br>
गोपवृद्धाश्च यास्यन्ति ह्यादायोपायनं बहु ॥ ९ ॥<br>
निशेयं नीयतां वीर न चिन्तां कर्तुमर्हसि ।<br>
त्रिरात्राभ्यन्तरे कंसं निहनष्यामि सानुगम् ॥ १० ॥<br>
श्रीपराशर उवाच<br>
समादिश्य ततो गोपानक्रूरोऽपि च केशवः ।<br>
सुष्वाप बलभद्रश्च नन्दगोपगृहे ततः ॥ ११ ॥<br>
ततः प्रभाते विमले कृष्णरामौ महाद्युती ।<br>
अक्रूरेण समं गन्तुमुद्यतौ मथुरां पुरीम् ॥ १२ ॥<br>
दृष्ट्‍वा गोपीजनः सास्रः श्लथद्वलयबाहुकः ।<br>
निःशश्‍वासातिदुःखार्तः प्राह चेदं परस्परम् ॥ १३ ॥<br>
मथुरां प्राप्य गोविन्दः कथं गोकुलमेष्यति ।<br>
नगरस्त्रीकलालापमधु श्रोत्रेण पास्यति ॥ १४ ॥<br>
विलासिवाक्यपानेषु नागरीणां कृतास्पदम् ।<br>
चित्तमस्य कथं भूयो ग्राम्यगोपीषु यास्यति ॥ १५ ॥<br>
सारं समस्तगोष्ठस्य विधिना हरता हरिम् ।<br>
प्रहृतं गोपयोषित्सु निर्घृणेन दुरात्मना ॥ १६ ॥<br>
भावगर्भस्मितं वाक्यं विलासललिता गतिः ।<br>
नागरीणामतीवैतत्कटाक्षेक्षितमेव च ॥ १७ ॥<br>
ग्राम्यो हरिरयं तासां विलासनिगडैर्युतः ।<br>
भवतीनां पुनः पार्श्वं कया युक्त्या समेष्यति ॥ १८ ॥<br>
एषैष रथमारुह्य मथुरां याति केशवः ।<br>
क्रूरेणाक्रूरकेणात्र निर्घृणेन प्रतारितः ॥ १९ ॥<br>
किं न वेत्ति नृशंसोयमनुरागपरं जनम् ।<br>
येनैवमक्ष्णोराह्लादं नयत्यन्यत्र नो हरिम् ॥ २० ॥<br>
एष रामेण सहितः प्रयात्यत्यन्तनिर्घृणः ।<br>
रथमारुह्य गोविन्दस्त्वर्यतामस्य वारणे ॥ २१ ॥<br>
गुरूणामग्रतो वक्तुं किं ब्रवीषि न नः क्षमम् ।<br>
गुरवः किं करिष्यन्ति दग्धानां विरहाग्निना ॥ २२ ॥<br>
नंद‍गोपमुखा गोपा गन्तुमेते समुद्यताः ।<br>
नोद्यमं कुरुते कश्चिद्‍गोविन्दविनिवर्तने ॥ २३ ॥<br>
सुप्रभाताद्य रजनी मथुरावासयोषिताम् ।<br>
पास्यन्त्यच्युतवक्त्राब्जं यासां नेत्रालिपङ्‍क्तयः ॥ २४ ॥<br>
धन्यास्ते पथि ये कृष्णमितो यान्त्यनिवारिताः ।<br>
उद्वहिष्यन्ति पश्यन्तः स्वदेहं पुलकाञ्चितम् ॥ २५ ॥<br>
मथुरानगरीपौरनयनानां महोत्सवः ।<br>
गोविन्दावयवैर्दृष्टैरतीवाद्य भविष्यति ॥ २६ ॥<br>
को नु स्वप्रः सभाग्याभिर्दृष्टस्ताभिरधोक्षजम् ।<br>
विस्तारिकांतिनयना या द्रक्ष्यन्त्यनिवारिताः ॥ २७ ॥<br>
अहो गोपीजनस्यास्य दर्शयित्वा महानिधिम् ।<br>
उत्कृत्तान्यत्र नेत्राणि विधिना करुणात्मना ॥ २८ ॥<br>
अनुरागेण शैथिल्यमस्मासु व्रजिते हरौः ।<br>
शैथिल्यमुपयान्त्याशु करेषु वलयान्यपि ॥ २९ ॥<br>
अक्रूरः क्रूरहृदयः शीघ्रं प्रेरयते हयान् ।<br>
एवमार्तासु योषित्सु कृपा कस्य न जायते ॥ ३० ॥<br>
एष कृष्णरथस्योच्चैश्चक्ररेणुर्निरीक्ष्यताम् ।<br>
दूरीभूतो हरिर्येन सोऽपि रेणुर्नलक्ष्यते ॥ ३१ ॥<br>
श्रीपराशर उवाच<br>
इत्येवमतिहार्द्देन गोपीजननिरीक्षितः ।<br>
तत्याज व्रजभूभागं सह रामेण केशवः ॥ ३२ ॥<br>
गच्छन्तो जवनाश्वेन रथेन यमुनातटम् ।<br>
प्राप्ता मध्याह्नसमये रामाक्रूरजनार्दनाः ॥ ३३ ॥<br>
अथाह कृष्णमक्रूरो भवद्‍भ्यां तावदास्यताम् ।<br>
यावत्करोमि कालिन्द्या आह्निकार्हणमम्भसि ॥ ३४ ॥<br>
श्रीपराशर उवाच<br>
तथेत्युक्तस्ततस्नातः स्वाचान्तः स महामतिः ।<br>
दध्यौ ब्रह्म परं विप्र ग्रविष्टो यमुनाजले ॥ ३५ ॥<br>
फणासहस्रमालाढ्यं बलभद्रं ददर्श सः ।<br>
कुन्दमालाङ्‍गमुन्निद्रपद्मपत्रायतेक्षणम् ॥ ३६ ॥<br>
वृतं वासुकिरम्भाद्यैर्महद्‌‍भिः पवनाशिभिः ।<br>
संस्तूयमानमुद्‍गन्धिवनमालाविभूषितम् ॥ ३७ ॥<br>
दधानमसिते वस्त्रे चारुरूपावतंसकम् ।<br>
चारुकुण्डलिनं भान्तमन्तर्जलतले स्थितम् ॥ ३८ ॥<br>
तस्योत्सङ्‍गे घनश्याममाताम्रायतलोचनम् ।<br>
चतुर्बाहुमुदाराङ्‍गं चक्राद्यायुधभूषणम् ॥ ३९ ॥<br>
पीते वसानं वसने चित्रमाल्योपशोभितम् ।<br>
शक्रचापतडिन्मालाविचित्रमिव तोयदम् ॥ ४० ॥<br>
श्रीवत्सवक्षसं चारु स्फुरन्मकरकुण्डलम् ।<br>
ददर्श कृष्णमक्लिष्टं पुण्डरीकावतंसकम् ॥ ४१ ॥<br>
सनन्दनाद्यैर्मुनिभिः सिद्धयोगैरकल्मषैः ।<br>
सञ्चिन्त्यमानं तत्रस्थैर्नासाग्रन्यस्तलोचनैः ॥ ४२ ॥<br>
बलकृष्णौ तथाक्रूरः प्रत्यभिज्ञाय विस्मितः ।<br>
अचिन्तयद्रथाच्छीघ्रं कथमत्रागताविति ॥ ४३ ॥<br>
विवक्षोस्तम्भयामास वाचं तस्य जनार्दनः ।<br>
ततो निष्क्रम्य सलिलाद्रथमभ्यागतः पुनः ॥ ४४ ॥<br>
ददर्श तत्र चैवोभौ रथस्योपरि निष्ठितौ ।<br>
रामकृष्णौ यथापूर्वं मनुष्यवपुषान्वितौ ॥ ४५ ॥<br>
निमग्नश्च पुनस्तोये ददर्श च तथैव तौ ।<br>
संस्तूयमानौ गन्धर्वैर्मुनिसिद्धमहोरगैः ॥ ४६ ॥<br>
ततो विज्ञातसद्‍भावः स तु दानपतिस्तदा ।<br>
तुष्टाव सर्व विज्ञानमयमच्युतमीश्वरम् ॥ ४७ ॥<br>
अक्रूर उवाच<br>
सन्मात्ररूपिणेऽचिन्त्यमहिम्ने परमात्मने ।<br>
व्यापिने नैकरूपैकस्वरूपाय नमो नमः ॥ ४८ ॥<br>
सर्वरूपाय तेऽचिन्त्य हविर्भूताय ते नमः ।<br>
नमो विज्ञानपाराय पराय प्रकृतेः प्रभोः ॥ ४९ ॥<br>
भूतात्मा चेन्द्रियात्मा च प्रधानात्मा तथा भवान् ।<br>
आत्मा च परमात्मा च त्वमेकः पञ्चधा स्थितः ॥ ५० ॥<br>
प्रसीद सर्व सर्वात्मन् क्षराक्षरमयेश्वर ।<br>
ब्रह्मविष्णुशिवाख्याभिः कल्पनाभिरुदीरितः ॥ ५१ ॥<br>
अनाख्येयस्वरूपात्मन्ननाख्येयप्रयोजन ।<br>
अनाख्येन भिधानं त्वां नतोऽस्मि परमेश्वर ॥ ५२ ॥<br>
न यत्र नाथ विद्यन्ते नामजात्यादिकल्पनाः ।<br>
तद्‍ब्रह्म परमं नित्यमविकारि भवानजः ॥ ५३ ॥<br>
न कल्पनामृतेऽर्थस्य सर्वस्याधिगमो यतः ।<br>
ततः कृष्णच्युतानन्तविष्णुसंज्ञाभिरिड्यते ॥ ५४ ॥<br>
सर्वार्थस्त्वमज विकल्पनाभिरेतै- <br>
&nbsp;&nbsp;&nbsp;&nbsp;  र्देवाद्यैर्भवति हि यैरनन्तविश्वम् ।<br>
विश्वात्मा त्वमिति विकारहीनमेत- <br>
&nbsp;&nbsp;&nbsp;&nbsp;  त्सर्वस्मिन्न हि भवतोऽस्ति किञ्चिदन्यत् ॥ ५५ ॥<br>
त्वं ब्रह्मा पशुपतिर्यमा विधाता <br>
&nbsp;&nbsp;&nbsp;&nbsp;  धाता त्वं त्रिदशपतिः समीरणोऽग्निः ।<br>
तोयेशो धनपतिंरतकस्त्वमेको <br>
&nbsp;&nbsp;&nbsp;&nbsp;  भिन्नार्थैर्जगदभिपासिशक्तिभेदैः ॥ ५६ ॥<br>
विश्वं भवान्सृजति सूर्यगभस्तिरूपो <br>
&nbsp;&nbsp;&nbsp;&nbsp;  विश्वेश ते गुणमयोयमतः प्रपञ्चः ।<br>
रूपं परं सदिति वाचकमक्षरं य- <br>
&nbsp;&nbsp;&nbsp;&nbsp;  ज्ज्ञानात्मने सदसते प्रणतोऽस्मि तस्मै ॥ ५७ ॥<br>
ॐ नमो वासुदेवाय नमः संकर्षणाय च ।<br>
प्रद्युम्नाय नमस्तुभ्यमनिरुद्धाय ते नमः ॥ ५८ ॥<br>
इति श्रीविष्णुमहापुराणे पञ्चमेंऽशेऽष्टादशोऽध्यायः (१८)<br>
<br></div>

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>
<!--  ****  checked - 24-03-2019 - ****  -->

