<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीगर्ग संहिता  -  विश्वजित्खण्डः  - षड्‌विंशोऽध्यायः 
</title>
<link rel="stylesheet" type="text/css" href="../css/garg.css"> 

<a name="top"></a>


</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-07-25.htm">मागचा अध्याय</a>
</div>
<div class="nex">
<a href="adhyaya-07-27.htm">पुढचा अध्याय</a>
</div>

<p class="hdr1">
श्रीगर्गसंहिता  </p>
<p class="hdr2">
विश्वजित्खण्डः  -  षड्‌विंशोऽध्यायः</p>
<p class="hdr3">
किंपुरुषखण्ड विजयम्  -  </p><br>

<p class="shl">
श्रीनारद उवाव - <br>
अथ कार्ष्णिं परान्देशान्दिव्यद्रुमलताकुलान् ॥ <br>
सहस्रपत्रवद्‌भिश्च सरोभिः शोभितान् ययौ ॥१॥<br>
अक्षौहीणीशतयुतः प्रद्युम्नश्चण्डविक्रमः ॥ <br>
यक्षैर्दिष्टेन मार्गेण खण्डं किंपुरुषं ययौ ॥२॥<br>
रंगवल्लीपुरं यत्र हेमकूटगिरेरधः ॥ <br>
तस्य किंपुरुषा उचुः शंबरारेश्च शृण्वतः ॥३॥<br>
किंपुरुषा ऊचुः - <br>
अहोऽतिधन्या मथुरापुरी वरा <br>
&nbsp;&nbsp;&nbsp;&nbsp;  बभूव यस्यां परमेश्वरो हरिः ॥ <br>
अहोऽतिधन्यं सततं यदोः कुलं <br>
&nbsp;&nbsp;&nbsp;&nbsp;  जातो हि यस्मिन्नखिलांडपालकः ॥४॥<br>
धन्यं च तच्छूरसुतस्य मन्दिरं <br>
&nbsp;&nbsp;&nbsp;&nbsp;  गोलोकनाथेन मनोहरं कृतम्  ॥ <br>
धन्यं परं माथुरमंडलं सुरैः <br>
&nbsp;&nbsp;&nbsp;&nbsp;  सुदुर्लभं यत्र चचार माधवः ॥५॥<br>
महावनं धन्यतमं मनोहरं <br>
&nbsp;&nbsp;&nbsp;&nbsp;  पितुर्गृहाद्यत्र गतो हरिः शिशुः ॥ <br>
चचार कृष्णः शिशुना बलेन हि <br>
&nbsp;&nbsp;&nbsp;&nbsp;  यशोदया दुग्धमुखः सुलालितः ॥६॥<br>
वृंदावनं पुण्यतमं परात्पर- <br>
&nbsp;&nbsp;&nbsp;&nbsp;  श्रीकृष्णपादांबुजरेणुराजितम् ॥ <br>
गाः पालयन् यत्र चचार बलो <br>
&nbsp;&nbsp;&nbsp;&nbsp;  गोपालबालैः सबलः स्वयं हरिः ॥७॥<br>
यो दानलीलां किल मानलीलां <br>
&nbsp;&nbsp;&nbsp;&nbsp;  श्रीरासलीलां व्रजसुन्दरीभिः ॥ <br>
वृन्दावने यत्र चचार कृष्णो <br>
&nbsp;&nbsp;&nbsp;&nbsp;  यस्यापि गायन्ति यशस्त्रिलोकाः ॥८॥<br>
अहोऽतिधन्या वृषभानुनंदिनी <br>
&nbsp;&nbsp;&nbsp;&nbsp;  लीलावती सा निजलोकशालिनी ॥ <br>
चचार कृष्णेन कलिन्दनन्दिनी- <br>
&nbsp;&nbsp;&nbsp;&nbsp;  तटे मिलिन्दध्वनिसंकुले वने ॥९॥<br>
अहोऽतिधन्याऽस्ति कलिन्दनंदिनी <br>
&nbsp;&nbsp;&nbsp;&nbsp;  श्रीकृष्णवामांससमुद्‌भवा या ॥ <br>
तटे मिलिन्दध्वनिसंकुले वटे <br>
&nbsp;&nbsp;&nbsp;&nbsp;  तत्स्पर्शनाद्याति नरः कृतार्थताम् ॥१०॥<br>
समुद्‌भवो यो हरिवक्षसो गिरि- <br>
&nbsp;&nbsp;&nbsp;&nbsp;  र्गोवर्द्धनो नाम गिरींद्रराजराट् ॥ <br>
विराजते स व्रजमंडले परो <br>
&nbsp;&nbsp;&nbsp;&nbsp;  यद्दर्शनाञ्जन्म पुनर्न विद्यते ॥११॥<br>
अहोऽतिधन्या यदुमण्डलीभि- <br>
&nbsp;&nbsp;&nbsp;&nbsp;  र्विराजते भूमितले मनोहरा ॥ <br>
वैकुण्ठलीलाधिकृता कुशस्थली <br>
&nbsp;&nbsp;&nbsp;&nbsp;  यथा तडिद्‌भिर्जलदावलिर्दिवि ॥१२॥<br>
यत्रैव साक्षात्पुरुषः परेश्वरो <br>
&nbsp;&nbsp;&nbsp;&nbsp;  धृत्वा चतुर्व्यूहमलं विराजते ॥ <br>
यस्तूग्रसेनाय ददौ नृपेशतां <br>
&nbsp;&nbsp;&nbsp;&nbsp;  कृष्णाय तस्मै हरये नमो नमः ॥१३॥<br>
प्रणोदितस्तेन नृपेण धीमता <br>
&nbsp;&nbsp;&nbsp;&nbsp;  जगद्विजेतुं मकरध्वजो महान् ॥ <br>
कृत्वाथ तद्दर्शनमद्य दुर्लभं <br>
&nbsp;&nbsp;&nbsp;&nbsp;  वयं कृतार्था हि भवेम सर्वतः ॥१४॥<br>
श्रीनारद उवाच - <br>
इत्थं हरिर्नृपयशो विशदैश्चरित्रै-<br>
&nbsp;&nbsp;&nbsp;&nbsp;  रुद्यत्त्रिलोकमलं विशदीचकार ॥ <br>
पूर्णेंदुरश्मिमिलितैस्तरलैः स्फुरद्‌भिः <br>
&nbsp;&nbsp;&nbsp;&nbsp;  प्रोद्यद्‌भिरुद्‌गज इवामलसिंधुदुग्धम् ॥१५॥<br>
इत्थं यशः स्वममलं नृप शंबरारिः <br>
&nbsp;&nbsp;&nbsp;&nbsp;  श्रुत्वातिहर्षिततनुः प्रददौ धनानि ॥ <br>
केयुरहारनवरत्‍नमनोहराणि <br>
&nbsp;&nbsp;&nbsp;&nbsp;  तेभ्यः किरीटमणिकुण्डलकंकणानि ॥१६॥<br>
रङ्गवल्लीपुराधीशः सुबाहुश्चन्द्रवंशजः ॥ <br>
नत्वा बलिं ददौ सोऽपि प्रद्युम्नाय महात्मने ॥१७॥<br>
तस्मै प्रसन्नो भगवान् प्रद्युम्नो मीनकेतनः ॥ <br>
दत्वा चूडामणिं दिव्यं पप्रच्छेदं महामनाः ॥१८॥<br>
श्रीप्रद्युम्न उवाच -<br>
रङ्गवल्लीपुरस्यापि नाम केन प्रकाशितम् ॥ <br>
एतद्‍ब्रूहि सुबाहो मे श्रुतं पूर्वं त्वया किल ॥१९॥<br>
सुबाहुरुवाच - <br>
देवासुरैः पुरा राजन्मथितः क्षीरसागरः ॥ <br>
विनिर्गतानि मथनाद्‌रत्‍नानि च चतुर्दश ॥२०॥<br>
निःसृतं कलशं तस्मात्सुधापूर्णं मनोहरम् ॥ <br>
तं ददर्श हरिः साक्षान्नेत्राभ्यां पुष्करेक्षणः ॥२१॥<br>
तन्नेत्रहर्षबिन्दुश्च कलशे निपपात ह ॥ <br>
तस्माद्‍वृक्षः समुद्‍भुतस्तुलसीति प्रकथ्यते ॥२२॥<br>
रङ्गवल्लीति तन्नाम चकार मधुसूदनः ॥ <br>
अत्र किंपुरुषे खंडे हेमकूटगिरेरधः ॥२३॥<br>
तस्याश्च रङ्गवल्याः कौ स्थापनां स चकार ह ॥ <br>
रङ्गवल्लीमहावृक्षः सदात्रैव विराजते ॥२४॥<br>
तन्नाम्ना प्रसिद्धमभूद्‌रंगवल्लीपुरं त्विदम् ॥ <br>
अत्र नित्यं हि हनुमानार्ष्टिषेणेन रागिणा ॥२५॥<br>
दर्शनार्थं समायाति महात्मा रामपूजकः ॥ <br>
श्रीनारद उवाच -<br>
इति श्रुत्वा शम्बरारी रङ्गवल्लीं मनोहरम् ॥२६॥<br>
दृष्ट्वा प्रदक्षिणीकृत्य देशानन्याञ्जगाम ह ॥ <br>
हेमकूटतटीभूतं वनं प्राप्तं भयङ्करम् ॥२७॥<br>
झिल्लीझंकारसंयुक्तं सिंहचित्रकनादितम् ॥ <br>
वन्यैः करींद्रैः संयुक्तं शिवोलूकरुतावृतम् ॥२८॥<br>
कीचकाश्वत्थमन्दार-वटभूर्जसमाकुलम् ॥ <br>
कृष्णाहरीतकीवल्ली-बदरैः सघनं वनम् ॥२९॥<br>
तस्माद्विनिर्गतः सर्पो दशयोजनलंबितः ॥ <br>
अग्रसद्‌गजवृंदानि फूत्कारं कारयन्मुहुः ॥३०॥<br>
हाहाकारे तदा जाते सेनायां मैथिलेश्वर ॥ <br>
प्रचंडगरलैर्वातैर्भस्मीभूते दिशांतरे ॥३१॥<br>
भानुः सुभानुः स्वर्भानुः प्रभानुर्भानुमांस्तथा ॥ <br>
चंद्रभानुर्बृहद्‌भानुरतिभानुस्तथाऽष्टमः ॥३२॥<br>
श्रीभानुः प्रतिभानुश्च सत्यभामात्मजा दश ॥ <br>
एते जघ्नुः शरैस्तीक्ष्णैः सर्पं रौद्रं मदोत्कटम् ॥३३॥<br>
बाणैः संभिन्नसर्वांगः पतितो धरणीतले ॥ <br>
सर्परूपं विहायाशु गंधर्वोऽभूत्स्फुरद्द्युति ॥३४॥<br>
नत्वा श्रीकृष्णपुत्रांस्तान् द्योतयन् मंडलं दिशाम् ॥ <br>
पुष्पैर्वर्षत्सु देवेषु विमानेन दिवं ययौ ॥३५॥<br>
बहुलाश्व उवाच -<br>
गंधर्वोऽयं तु कः पूर्वं केन पापेन सर्पताम् ॥ <br>
प्राप्तः कथं वद मुने त्वं परावरवित्तमः ॥३६॥<br>
श्रीनारद उवाच -<br>
आर्ष्टिषेणस्य यो भ्राता सुमतिर्नाम सुन्दरः ॥ <br>
रामायणं हनुमता पठितुं स समागतः ॥३७॥<br>
हेमकूटे हनुमतः कुर्वतो रामसेवनम् ॥ <br>
प्रातःकालात्समारभ्य घटिकाश्च चतुर्दश ॥३८॥<br>
सलक्ष्मणं रामचंद्रं ध्यायतो जानकीपतिम् ॥ <br>
फूत्कारैः सर्पवत्तस्य ध्यानभंगं चकार ह ॥३९॥<br>
तदा क्रुद्धो महावीरो हनुमान् वानरेश्वरः ॥ <br>
शापं ददौ सुमतये त्वं सर्पो भव दुर्मते ॥ ४०॥<br>
तदैव तस्य चरणौ नत्वा प्राह कृतांजलिः ॥ <br>
हे देव पाहि पाहीति दीनं मां शरणं गतम् ॥४१॥<br>
अथ प्रसन्नो भगवान्सुमतिं प्राह धर्मवित् ॥ <br>
द्वापारांते शरैस्तीक्ष्णैर्हरिपुत्रधनुश्च्युतैः ॥ <br>
भिन्नदेहः स्वां प्रकृतिं यास्यसि त्वं न संशयः ॥४२॥<br>
गंधर्वः सुमतिर्नाम विमुक्तोऽभूद्‌विदेहराट् ॥ <br>
सतां शापोऽपि वरवद्‌वरो मोक्षार्थदः किमु ॥४३॥<br>
अथ कार्ष्णिर्महाबाहुश्चैत्रदेशान्मनोहरान् ॥ <br>
वसन्तमाधवीवृंदैः शोभीतान्स जगाम ह ॥४४॥<br>
सहस्रदलपद्मानां षट्‍पदध्वनिशालिनाम् ॥ <br>
पतन्ति रेणवो यत्र सरःस्वाबीरचूर्णवत् ॥४५॥<br>
एलालवंगलतिका क्षुण्णाः सैन्याङ्‌घ्रिभिः पथि ॥ <br>
तेन भृङ्गावली रेजे करिकर्णप्रताडिता ॥४६॥<br>
यत्र वै पुरुषा राजन्नागायुतसमा बले ॥ <br>
वलीपलितदौर्गंध्यस्वेदक्लमविवर्जिताः ॥४७॥<br>
त्रेतायुगसमाः कालो वर्तते यत्र नित्यशः ॥ <br>
आयुश्चायुतवर्षाणां दिव्यौषधिनदीगुणैः ॥४८॥<br>
पीयूषतुल्यं तोयं च हेमभूमिर्विराजते ॥ <br>
मुक्ताविद्रुमवैडूर्य-रत्‍नोत्पत्तिश्च यत्र वै ॥४९॥<br>
सुंदर्यः प्रमदा रामा नित्ययौवनभूषिताः ॥ <br>
स्फुरंत्युपवनेष्वारात्सौदामिन्यो घनेष्विव ॥५०॥<br>
यत्र वै नगरी रम्या वसंततिलका शुभा ॥ <br>
शृङ्‌गारतिलको नाम राजा यत्र महाबलः ॥५१॥<br>
जैत्रान् वीरान् समाहूय गजमारुह्य दंशितः ॥ <br>
योद्धुं विनिर्ययौ यश्च प्रद्युम्नस्यापि संमुखे ॥५२॥<br>
सांबः सुमित्रः पुरुजिच्छतजिच्च सहस्रजित् ॥ <br>
विजयश्चित्रकेतुश्च वसुमान्द्रविडः क्रतुः ॥५३॥<br>
जांबवत्याः सुता ह्येते चक्रुर्नाराचदुर्दिनम् ॥ <br>
पलायितेषु चैतेषु बाणैर्भिन्नेषु मैथिल ॥५४॥<br>
बाणांधकारे संजाते महान्कोलाहलो ह्यभूत् ॥ <br>
तदा शृङ्गारतिलको गजारूढो महाबलः ॥५५॥<br>
त्रिशूलेन तद साम्बं हृदि विव्याध रोषतः । <br>
अन्यान्संपातयामास शरैः कोदंडनिर्गतैः ॥५६॥<br>
एकाकी विचरन् युद्धे वने वैश्वानरो यथा ॥ <br>
तदा गदः समागत्य तद्‌गजं सुमदोत्कटम् ॥५७॥<br>
शुंडादंडे संगृहीत्वा पातयामास भूतले ॥ <br>
दूरे प्रपतितः शीघ्रं शृङ्गारतिलको नृपः ॥५८॥<br>
सद्यो भयातुरो भूत्वा युद्धे बद्धांजलिः स्वतः ॥ <br>
तुरंगाणामर्बुदं च रथानां लक्षमेव च  ॥५९॥<br>
गजानामयुतं राजा प्रद्युम्नाय बलिं ददौ ॥ <br>
इत्थं किंपुरुषं खंडं जित्वा कार्ष्णिर्महाबलः ॥६०॥<br>
निषाददर्शितैर्मार्गैर्हरिवर्षं ततो ययौ ॥६१॥ <br>
</p>

<p class="end">इति श्रीगर्गसंहितायां श्रीविश्वजित्खण्डे श्रीनारदबहुलाश्वसंवादे <br>
किंपुरुषखण्डविजयो नाम षड्‌विंशोऽध्यायः ॥२६॥ <br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<!--  CHECKED - 10-02-2014  -->
