<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>
श्रीगर्ग संहिता  -  विश्वजित्खण्डः  -  त्रिंशोऽध्यायः 
</title>
<link rel="stylesheet" type="text/css" href="../css/garg.css"> 

<a name="top"></a>


</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../bs/intro-bsutra.htm">प्रस्तावना</a></li>
			<li><a href="../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../veda/intro-veda.htm">प्रस्तावना</a></li>
		<li><a href="../rug/intro-rug.htm">ऋग्वेद</a></li>
		<li><a href="../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../veda/saam/intro-sa.htm">सामवेद</a></li>
		<li><a href="../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../upa/intro-upa.htm">प्रस्तावना</a></li>
		<li><a href="../upa/intro-dasho.htm">दशोपनिषदे</a></li>
		<li><a href="../upa/intro-vaishnavo.htm">वैष्णव उपनिषदे</a></li>
		<li><a href="../upa/intro-shaiva.htm">शैव उपनिषदे</a></li>
		<li><a href="../upa/intro-shakta.htm">शाक्त उपनिषदे</a></li>
		<li><a href="../upa/intro-samanya.htm">सामान्य उपनिषदे</a></li>
		<li><a href="../upa/intro-sanyasa.htm">संन्यास उपनिषदे</a></li>
		<li><a href="../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../devi/intro-devi.htm">देविपुराण</a>
		</li>
		
		<li><a onclick="pressed" href="../agni/intro-agni.htm">अग्निपुराण</a>
		</li>
		
		<li><a onclick="pressed" href="../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../shiva/intro-shiva.htm">शिवमहापुराण</a>
		</li>

		<li><a onclick="pressed" href="../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../dn/dnya.htm">श्रीज्ञानेश्वरी</a></li>
			<li><a href="../dn/amrut.htm">अमृतानुभव</a></li>
			<li><a href="../dn/ch_pasashti.htm">चांगदेवपासष्टी</a></li>
			<li><a href="../dn/sartha_haripatha.htm">सार्थ हरिपाठ</a></li>
			<li><a href="../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../db/das.htm">श्रीदासबोध</a></li>
			<li><a href="../db/bheemroopi-stotre.htm">भीमरूपी स्तोत्रे</a></li>
			<li><a href="../db/karuna-stotre.htm">करुणा स्तोत्रे</a></li>
			<li><a href="../db/bara-shate.htm">बारा ओव्याशते</a></li>
			<li><a href="../db/atmaram.htm">आत्माराम</a></li>
			<li><a href="../db/atmaram-viv.htm">आत्माराम-विवरण</a></li>
			<li><a href="../db/manache.htm">मनाचे श्लोक</a></li>
			<li><a href="../db/manache-viv.htm">मनाचे श्लोक - विवरण</a></li>
			<li><a href="../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../namdev/intro-namdev.htm">नामदेव महाराज</a></li>
		
		<li><a href="../tuka/intro-tuka.htm">श्रीतुकाराम महाराज</a></li>

		<li><a class="pressed" href="../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../hansa/aagam-parichay.htm"><span>आगमसार</span></a></li>

			<li><a href="../hansa/laghuvv-parichay.htm">लघुवाक्यवृत्ति</a></li>
			
			<li><a href="../hansa/sadachar.htm">सदाचार</a></li>
			
			<li><a href="../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../shridhar/intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../shridhar/pp/pp-intro.htm"><span>पांडवप्रताप</span></a></li>

			<li><a href="../shridhar/ramvijay/intro-ramvijay.htm">रामविजय</a></li>

			<li><a href="../shridhar/intro-harivijay.htm"><span>हरिविजय</span></a></li>

			<li><a href="../shridhar/intro-shivlila.htm">शिवलीलामृत</a></li>
		</ul></div></div>
		</li>

		<li><a href="../harivarada/intro-dayarnava.htm">कृष्णदयार्णव</a></li>

		<li><a class="pressed" href="../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../shankar/advaitanubhuti.htm">अद्वैतानुभुति</a></li>
			<li><a href="../shankar/dashashloki.htm">दशश्लोकी</a><br><br></li>
			<li><a href="../shankar/yogatara.htm">योगतारावली</a></li>
			<li><a href="../shankar/slstotra.htm">सौंदर्यलहरी</a></li>
			<li><a href="../shankar/vakyasudha.htm">वाक्यसुधा</a></li>
			<li><a href="../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../stotrani/intro-stotrani.htm"><span>प्रस्तावना</span></a></li>
			<li><a href="../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../gita/intro-vvg.htm"><span>प्रस्तावना</span></a></li>
			<li><a href="../gita/intro-bg.htm"><span>भगवद्‍गीता गीता </span></a></li>	
			<li><a href="../gita/intro-aadimayagita.htm"><span>आदिमाया गीता </span></a></li>
			<li><a href="../gita/intro-avadhoot.htm"><span>अवधूत गीता </span></a></li>
			<li><a href="../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../gita/intro-ganeshgita.htm"><span>गणेश गीता </span></a></li>
			<li><a href="../gita/intro-devigita.htm"><span>देविगीता </span></a></li>		
			<li><a href="../gita/ramagita/ramagita.htm"><span>रामगीता </span></a></li>
			<li><a href="../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../rudra/intro-rudra.htm">रुद्रार्थ</a></li>
		<li><a href="../ss/ss-01.htm">सनत्सुजातीय</a></li>
		
		<li><a class="pressed" href="../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../pdashi/intro-pd.htm"><span>प्रस्तावना </span></a></li>
			<li><a href="../pdashi/pd01.htm"><span>१-तत्त्वविवेकः </span></a></li>
			<li><a href="../pdashi/pd02.htm"><span>२-भूतविवेकः </span></a></li>
			<li><a href="../pdashi/pd03.htm"><span>३-पञ्चकोषविवेकः </span></a></li>
			<li><a href="../pdashi/pd04.htm"><span>४-द्वैतविवेकः </span></a></li>
			<li><a href="../pdashi/pd05.htm"><span>५-महावाक्यविवेकः </span></a></li>
			<li><a href="../pdashi/pd06.htm"><span>६-चित्रदीपः </span></a></li>
			<li><a href="../pdashi/pd07.htm"><span>७-तृप्तिदीपः </span></a></li>
			<li><a href="../pdashi/pd08.htm"><span>८-कूटस्थ दीपः </span></a></li>
			<li><a href="../pdashi/pd09.htm"><span>९-ध्यानदीपः </span></a></li>
			<li><a href="../pdashi/pd10.htm"><span>१०-नाटक दीपः </span></a></li>
			<li><a href="../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../stillworking.htm">शांडिल्य भक्तिसूत्रे</a></li>
		<li><a href="../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>

<body bgcolor="#A7B0EF">

<table width="80%" border="0" align="center" bgcolor="#f8e0d7">
<tr><td> 

<div class="pre">
<a href="adhyaya-07-29.htm">मागचा अध्याय</a>
</div>
<div class="nex">
<a href="adhyaya-07-31.htm">पुढचा अध्याय</a>
</div>

<p class="hdr1">
श्रीगर्गसंहिता  </p>
<p class="hdr2">
विश्वजित्खण्डः  -  त्रिंशोऽध्यायः</p>
<p class="hdr3">
मानवदेशविजयम्  -  </p><br>

<p class="shl">
श्रीनारद उवाच -<br>
एवं हिरण्मयं खंडं जित्वा कार्ष्णिर्महाबलः ॥ <br>
जगाम रम्यकं खंडं देवलोकमिव स्फुरन् ॥१॥<br>
तस्य सीमागिरिः साक्षान्नीलो नाम नगाधिराट् ॥ <br>
तत्रोत्तरे कालदेशे नगरी भीमनादिनी ॥२॥<br>
कालनेमिसुतस्तत्र कलंको नाम राक्षसः ॥ <br>
त्रेतायुगे रामचन्द्राद्‌भीतो युद्धात्पलायितः ॥३॥<br>
लंकापुर्य्या इहागत्य वासकृद्‌राक्षसैः सह ॥ <br>
रक्षसामयुतेनासौ युद्धाय कृतनिश्चयः ॥४॥<br>
खरारूढः कृष्णवर्णो यदूनां बलमाययौ ॥ <br>
यदूनां राक्षसानां च घोरं युद्धं बभूव ह ॥५॥<br>
प्रघोषो गात्रवान् सिंहो बलः प्रबल ऊर्ध्वगः ॥ <br>
सह ओजो महाशक्तिरपराजित एव च ॥६॥<br>
लक्ष्मणानंदना ह्येते श्रीकृष्णस्य सुताः शुभाः ॥ <br>
सर्वेषामग्रतः प्राप्ता बाणैस्तीक्ष्णैः स्फुरत्प्रभैः ॥७॥<br>
राक्षसानां बलं जघ्नुर्वायुवेगैर्यथा घनम् ॥ <br>
बाणौघैश्छिन्नभिन्नांगा राक्षसा रणदुर्मदाः ॥८॥<br>
त्रिशूलानां मुद्‌गराणां वर्षं चक्रुर्मदोत्कटाः ॥ <br>
कलंकस्तु तदा प्राप्तश्चर्वयन्वारणान् रथान् ॥९॥<br>
हयान्नरान्सशस्त्रास्त्रान्मुखे चिक्षेप सत्वरम् ॥ <br>
गजान्पादेषु चोन्नीय सनीडान् रत्‍नकंबलान् ॥१०॥<br>
घंटानादसमायुक्तान्प्राक्षिपच्चांबरे बलात् ॥ <br>
प्रघोषः श्रीहरेः पुत्रः कपींद्रास्त्रं समादधे ॥११॥<br>
तद्‌बाणनिर्गतः साक्षाद्वायुपुत्रो महाबलः ॥ <br>
वातस्तूलमिवाकाशे चिक्षेप शतयोजनम् ॥१२॥<br>
हनुमंतं तदा ज्ञात्वा कलंको राक्षसेश्वरः ॥ <br>
लक्षभारमयीं गुर्वीं गदां चिक्षेप नादयन् ॥१३॥<br>
उत्पपात कपिर्वेगाद्‌गदा भूमौ पपात ह ॥ <br>
ऊत्पतन् वानराधीशो भ्रूभंगं कारयन्मुहुः ॥१४॥<br>
मुष्टिना घातयित्वा तं किरीटं तस्य चाददे ॥ <br>
कलंकोऽपि तदा तस्मै त्रिशूलं स्वं समाददे ॥१५॥<br>
उत्पतन्स कपिर्वेगात् पृष्ठिदेशं पपात ह ॥ <br>
हनुमांस्तं तदा दोर्भ्यां पातयित्वा महीतले ॥१६॥<br>
वैदूर्यपर्वतं नीत्वा तस्योपरि समाक्षिपत् ॥ <br>
गिरिपातेन चूर्णांगो मर्दितः पंचतां ययौ ॥१७॥<br>
तदा जयजयारावः शंखध्वनियुतोऽभवत् ॥ <br>
हनुमान् भगवान् साक्षात्तत्रैवांतरधीयत ॥१८॥<br>
प्रद्युम्नस्योपरि सुराः पुष्पवर्षं प्रचक्रिरे ॥ <br>
अथ कार्ष्णिर्महाबाहुः स्वसैन्यपरिवारितः ॥१९॥<br>
मनोहरां स्वर्णमयीं मानवीं नगरीं ययौ ॥ <br>
नैःश्रेयसवनं तत्र कल्पवृक्षलतावृतम् ॥२०॥<br>
हरिचंदनमंदारपारिजातोपशोभितम् ॥ <br>
संतानमोदसंमिश्रवायुभिः सुरभीकृतम् ॥२१॥<br>
केतकीचंपकलताकुटजैः परिसेवितम् ॥ <br>
माधवीनां लताजालैः पुष्पितैः सफलैर्वृतम् ॥२२॥<br>
नदद्विहंगालिकुलैर्वैकुंठमिव सुंदरम् ॥ <br>
योजनानां पंचशतं लंबितं चारुधिं गिरिम् ॥२३॥<br>
अधोऽधः शोभितं राजञ्छतयोजनविस्तृतम् ॥ <br>
पुंस्कोकिलैः कोकिलैश्च मयूरैः सारसैः शुकैः ॥२४॥<br>
चक्रवाकैश्चकोरैश्च हंसैर्दात्यूहकूजितम् ॥ <br>
सर्वर्तुपुष्पशोभाढ्यमाक्षिपन्नंदनं वनम् ॥ २५॥<br>
मृगशावा रमंते वै शार्दूलैः सह मैथिल ॥ <br>
नकुलाः फणिभिः सार्द्धं यत्र वैरविवर्जिताः ॥२६॥<br>
अयुतं सरसां यत्र भ्रमरध्वनिसंयुतम् ॥ <br>
सहस्रपत्रैः कमलैः शतपत्रैः स्फुरत्प्रभैः ॥२७॥<br>
इतस्ततो वर्तमानमानंदमिव मूर्तिमत् ॥ <br>
तद्वनं सुंदरं दृष्ट्वा निर्गतान्नगरीजनान् ॥ <br>
पप्रच्छ वांछितं साक्षात्प्रद्युम्नः सर्ववित्कविः ॥२८॥  <br>
श्रीप्रद्युम्न उवाच -<br>
कस्येयं नगरी रम्या कस्येदं वनमद्‌भुतम् ॥ <br>
वदताशु सविस्तारं हे लोकाः पुण्यशासनाः ॥२९॥<br>
जना ऊचुः - <br>
वैवस्वतो मनुर्नाम यो ह्येवं वर्तते नृप ॥ <br>
मानवे च गिरौ रम्ये मत्स्यं नारायणं हरिम् ॥३०॥<br>
वर्तमानं सदा नत्वा करोति विपुलं तपः ॥ <br>
तस्येयं नगरी रम्या तस्य नैःश्रेयसं वनम् ॥३१॥<br>
वैकुण्ठाच्च समानीता भूमिश्चायं गिरिस्तथा ॥ <br>
यूयं सर्वेऽपि राजानस्तस्य वंशभवाः क्षितौ ॥ <br>
सूर्यवंशांतरे राजंश्चन्द्रवंशांतरे हि भोः ॥३२॥<br>
श्रीनारद उवाच - <br>
क्षत्रियाणां च सर्वेषां वृद्धं तं प्रपितामहम् ॥ <br>
श्राद्धदेवं मनुं ज्ञात्वा विस्मितोऽभूद्धरेः सुतः ॥३३॥<br>
श्रुत्वा वचस्तदा सद्यो भ्रातृभिर्यदुभिर्वृतः ॥ <br>
मानवाद्रिं समारुह्य श्राद्धदेवं ददर्श ह ॥३४॥<br>
शतसूर्यप्रभं कांत्या द्योतयंतं दिशो दश ॥ <br>
महायोगमयं साक्षाद्‌राजेंद्रं शांतरूपिणम् ॥३५॥<br>
वेदव्यासशुकाद्यैश्च वसिष्ठधिषणादिभिः ॥ <br>
परस्परं महाराज शृण्वन्तं श्रीहरेर्यशः ॥३६॥<br>
ननाम कर्ष्णिर्यदुभिः सहैव तं <br>
&nbsp;&nbsp;&nbsp;&nbsp;  कृतांजलिस्तत्र समास्थितोऽभवत् ॥ <br>
मनुः समुत्थाय हरेः प्रभाववि-<br>
&nbsp;&nbsp;&nbsp;&nbsp;  द्दत्त्वाऽऽसनं गद्‌गदया गिराब्रवीत् ॥३७॥<br>
मनुरुवाच - <br>
नमस्ते वासुदेवाय नमः संकर्षणाय च ॥ <br>
प्रद्युम्नायानिरुद्धाय सात्वतां पतये नमः ॥३८॥<br>
अनादिरात्मा पुरुषस्त्वमेव <br>
&nbsp;&nbsp;&nbsp;&nbsp;  त्वं निर्गुणोऽसि प्रकृतेः परस्त्वम् ॥ <br>
सदा वशीकृत्य बलात्प्रधानं <br>
&nbsp;&nbsp;&nbsp;&nbsp;  गुणैः सृजस्यत्सि च पासि विश्वम् ॥३९॥<br>
ततो विवेकं स विहाय सर्वतो <br>
&nbsp;&nbsp;&nbsp;&nbsp;  मत्वाखिलं चात्र मनोमयं जगत् ॥ <br>
मायापरं निर्गुणमादिपूरुषं <br>
&nbsp;&nbsp;&nbsp;&nbsp;  सर्वज्ञमाद्यं पुरुषं सनातनम् ॥४०॥<br>
जागर्ति योऽस्मिञ्छयनं गते सति <br>
&nbsp;&nbsp;&nbsp;&nbsp;  नायं जनो वेद सतः परं तम् ॥ <br>
पश्यंतमाद्यं पुरुषं हि यज्जनो <br>
&nbsp;&nbsp;&nbsp;&nbsp;  न पश्यति स्वच्छमलं च तं भजे ॥४१॥<br>
यथा नभोऽग्निः पवनो न सज्जते <br>
&nbsp;&nbsp;&nbsp;&nbsp;  घटे न काष्ठे न रजोभिरावृतैः ॥ <br>
तथा भवान्सर्वगुणैश्च निर्मलो <br>
&nbsp;&nbsp;&nbsp;&nbsp;  वर्णैर्यथा स्यात्स्फटिको महोज्ज्वलः ॥४२॥<br>
व्यंगेन वा लक्षणया च वाक्पथै-<br>
&nbsp;&nbsp;&nbsp;&nbsp;  रर्थं पदं स्फोटपरायणैः परम् ॥ <br>
न ज्ञायते यद्धनिनोत्तमेन स-<br>
&nbsp;&nbsp;&nbsp;&nbsp;  द्वाच्येन तद्‍ब्रह्म कुतस्तु लौकिकैः ॥४३॥<br>
वदन्ति केचिद्‍भुवि कर्मकतृ य-<br>
&nbsp;&nbsp;&nbsp;&nbsp;  त्कालं च केचित्परयोगमेव तत् ॥ <br>
केचिद्विचारं प्रवदन्ति यच्च त-<br>
&nbsp;&nbsp;&nbsp;&nbsp;  द्‍ब्रह्मेति वेदांतविदो वदन्ति ॥४४॥<br>
यं न स्पृशंतीह गुणा न कालजा <br>
&nbsp;&nbsp;&nbsp;&nbsp;  ज्ञानेन्द्रियं चित्तमनो न बुद्धयः ॥<br>
महन्न वेदो वदतीति तत्परं <br>
&nbsp;&nbsp;&nbsp;&nbsp;  विशंति सर्वेऽनलविस्फुलिंगवत् ॥४५॥<br>
हिरण्यगर्भं परमात्मतत्वं <br>
&nbsp;&nbsp;&nbsp;&nbsp;  यद्वासुदेवं प्रवदन्ति संतः ॥ <br>
एवंविधं त्वां पुरुषोत्तमोत्तमं <br>
&nbsp;&nbsp;&nbsp;&nbsp;  मत्वा सदाहं विचराम्यसङ्गः ॥४६॥<br>
श्रीनारद उवाच -<br>
मनोर्वाक्यं तदा श्रुत्वा प्रद्युम्नो भगवान्हरिः ॥ <br>
मन्दस्मितो मनुं प्राह गीर्भिः संमोहयन्निव ॥४७॥<br>
प्रद्युम्न उवाच -<br>
त्वं नो गुरुः क्षत्रियाणामादिराजः पितामहः ॥ <br>
मत्पूजनीयो वृद्धोऽसि श्लाघ्यो धर्मधुरंधरः ॥४८॥<br>
वः प्रजाश्च वयं राजन् रक्ष्याः पाल्याश्च सर्वतः ॥ <br>
भवता तप्यते दिव्यं तपस्तेन जगत्सुखम् ॥४९॥<br>
मृग्यस्त्वत्सदृशः साधुः परमात्मा हरिः स्वयम् ॥ <br>
नृणामंतस्तमोहारी साधुरेव न भास्करः ॥५०॥<br>
श्रीनारद उवाच -<br>
इत्युक्त्वा भगवान् कार्ष्णिरनुज्ञाप्य प्रणम्य तम् ॥ <br>
परिक्रम्य मनुं राजन् स्वयं भूमौ जगाम ह ।५१॥<br>
</p>

<p class="end">इति श्रीगर्गसंहितायां श्रीविश्वजित्खण्डे श्रीनारदबहुलाश्वसंवादे <br>
मानवदेशविजयो नाम त्रिंशोऽध्यायः ॥३०॥<br></p><br>
<p style="text-align:right;margin-right:30px; font-size:1.3em;"><a href="#top">GO TOP</a></p><br><br><br>
</td></tr></table></body></html><br>
<!--  CHECKED - 10-02-2014  -->
