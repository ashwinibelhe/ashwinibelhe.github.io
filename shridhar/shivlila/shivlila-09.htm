<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="content-type" content="text/html; charset=utf-8">
<title>सत्संगधारा - श्रीधरस्वामीकृत  - श्रीशिवलीलामृत  -  अध्याय नववा</title>

<link rel="stylesheet" type="text/css" href="../../css/vijay.css">

<a name="top"></a>

</head>

<!--  any changes made here should also be effected in index.htm  and index2.htm  -->

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">

<html dir="ltr">



<head>
	<meta http-equiv="content-type" content="text/html; charset=utf-8">

	<!-- Start css3menu.com HEAD section -->
	<link rel="stylesheet" href="../../css/menu.css" type="text/css"><style>._css3m{display:none}</style>
	<!-- End css3menu.com HEAD section -->
	
<script type="text/javascript">
function showHideBhagwatGaydaLinks() {
	objDiv = document.getElementById('bhagwatGadyaLinks');
	if(objDiv.style.display == 'none') {
		objDiv.style.display = 'block';
	} else {
		objDiv.style.display = 'none';
	}
}
</script>
</head>

<table width="80%" border="0" align="center" bgcolor="#fdcf77">
<tr><td align="center">

<center><img border="0" src="../../images/satsang3.jpg" width="80%" height="180"></center> 
<body style="background-color:#ecf0f1">  


<!-- Start css3menu.com BODY section -->
<ul id="css3menu1" class="topmenu">
	<li class="topfirst"><a class="pressed" href="../../index-1.htm" style="height:16px;line-height:16px;">मुखपृष्ठ</a></li>
	<li class="topmenu"><a class="pressed" href="/darshan/intro-darshan.htm" style="height:16px;line-height:16px;"><span>षड्‍दर्शने</span></a>
	<div class="submenu">
	<div class="column"><ul>
		<li><a class="pressed" href="../../bs/intro-bsutra.htm"><span>ब्रह्मसूत्रे</span></a>
		<div class="submenu">
		<div class="column"><ul>
			<li><a href="../../bs/intro-bsutra.htm">प्रस्तावना</a></li>
			<li><a href="../../bs/intro-bsutra.htm">मराठी अनुवाद</a></li>
		</ul></div></div>
</li>
		<li><a href="../../stillworking.htm">न्यायशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">वैशेषिक</a></li>
		<li><a onclick="return false;" title="Not Active" class="inactiv" href="../../stillworking.htm">सांख्यशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">योगशास्त्र</a></li>
		<li><a onclick="return false;" title="Not Active" class="inactiv" href="../../stillworking.htm">पूर्वमीमांसा</a></li>
	</ul></div></div>
</li>
	<li class="topmenu"><a class="pressed" href="../../veda/intro-veda.htm" style="height:16px;line-height:16px;"><span>आपले वेद</span></a>
	<div class="submenu">
	<div class="column"><ul>
		<li><a href="../../veda/intro-veda.htm">प्रस्तावना</a></li>
		<li><a href="../../rug/intro-rug.htm">ऋग्वेद</a></li>
		<li><a href="../../veda/yaju-k/intro-yaju-k.htm"> कृष्ण यजुर्वेद</a></li>
		<li><a href="../../veda/yaju-s/intro-yaju-s.htm"> शुक्ल यजुर्वेद</a></li>
		<li><a href="../../veda/saam/intro-sa.htm">सामवेद</a></li>
		<li><a href="../../veda/atharva/intro-atharva.htm">अथर्ववेद</a></li>
	</ul></div></div>
</li>
	<li class="topmenu"><a class="pressed" href="../../upa/intro-upa.htm" style="height:16px;line-height:16px;"><span>आपली उपनिषदे</span></a>
	<div class="submenu">
	<div class="column"><ul>
		<li><a href="../../upa/intro-upa.htm">प्रस्तावना</a></li>
		<li><a href="../../upa/intro-dasho.htm">दशोपनिषदे</a></li>
		<li><a href="../../upa/intro-vaishnavo.htm">वैष्णव उपनिषदे</a></li>
		<li><a href="../../upa/intro-shaiva.htm">शैव उपनिषदे</a></li>
		<li><a href="../../upa/intro-shakta.htm">शाक्त उपनिषदे</a></li>
		<li><a href="../../upa/intro-samanya.htm">सामान्य उपनिषदे</a></li>
		<li><a href="../../upa/intro-sanyasa.htm">संन्यास उपनिषदे</a></li>
		<li><a href="../../upa/intro-yogo.htm">योगोपनिषदे</a></li>
		</ul></div></div>
</li>

<li class="topmenu"><a class="pressed" href="../../purana/intro-purana.htm" style="height:16px;line-height:16px;"><span>आपली पुराणे</span></a>
	<div class="submenu">
	<div class="column"><ul>
		
		<li><a class="pressed" href="../../bhp/intro-bhp.htm"><span>श्रीमद्‌भागवतपुराण</span></a>
		</li>
		
		<li><a class="pressed" href="../../garg/intro-garg.htm"><span>श्रीगर्गसंहिता </span></a>
		</li>

		<li><a onclick="pressed" href="../../vp/intro-vishnu.htm">विष्णुपुराण</a>
		</li>
		
		<li><a onclick="pressed" href="../../devi/intro-devi.htm">देविपुराण</a>
		</li>
		
		<li><a onclick="pressed" href="../../agni/intro-agni.htm">अग्निपुराण</a>
		</li>
		
		<li><a onclick="pressed" href="../../brahmaV/intro-brahmaV.htm">ब्रह्मवैवर्तपुराण</a>
		</li>

		<li><a onclick="pressed" href="../../shiva/intro-shiva.htm">शिवमहापुराण</a>
		</li>

		<li><a onclick="pressed" href="../../harivamsh/intro-harivamsh.htm">हरिवंशपुराण</a>
		</li>
	</ul></div></div>
</li>

<li class="topmenu"><a class="pressed" href="../../vara/ram-prastavana.htm" style="height:16px;line-height:16px;"><span>रामायण</span></a>
</li>

<li class="topmenu"><a class="pressed" href="../../intro-sant.htm" style="height:16px;line-height:16px;"><span>आपले संत</span></a>
	<div class="submenu">
	<div class="column">
<ul>
		<li><a class="pressed" href="../../dn/intro-dn.htm"><span>श्रीज्ञानेश्वर</span></a>
		<div class="submenu">
		<div class="column"><ul>
			<li><a href="../../dn/dnya.htm">श्रीज्ञानेश्वरी</a></li>
			<li><a href="../../dn/amrut.htm">अमृतानुभव</a></li>
			<li><a href="../../dn/ch_pasashti.htm">चांगदेवपासष्टी</a></li>
			<li><a href="../../dn/sartha_haripatha.htm">सार्थ हरिपाठ</a></li>
			<li><a href="../../dn/dn_charitra.htm">श्रीज्ञानेश्वर चरित्र</a></li>
		</ul></div></div>
		</li>
		<li><a class="pressed" href="../../db/intro-ramdas.htm"><span>श्रीरामदासस्वामी</span></a>
		<div class="submenu">
		<div class="column"><ul>
			<li><a href="../../db/das.htm">श्रीदासबोध</a></li>
			<li><a href="../../db/bheemroopi-stotre.htm">भीमरूपी स्तोत्रे</a></li>
			<li><a href="../../db/karuna-stotre.htm">करुणा स्तोत्रे</a></li>
			<li><a href="../../db/bara-shate.htm">बारा ओव्याशते</a></li>
			<li><a href="../../db/atmaram.htm">आत्माराम</a></li>
			<li><a href="../../db/atmaram-viv.htm">आत्माराम-विवरण</a></li>
			<li><a href="../../db/manache.htm">मनाचे श्लोक</a></li>
			<li><a href="../../db/manache-viv.htm">मनाचे श्लोक - विवरण</a></li>
			<li><a href="../../db/abhang-manobodh.htm">अभंग मनोबोध</a></li>
		</ul></div></div>
		</li>

		<li><a href="../../vvs/intro-vvs.htm">श्रीमुकुंद महाराज</a></li>
		
		<li><a class="pressed" href="../../ebh/intro-eka.htm"><span>श्रीएकनाथ महाराज</span></a>
		<div class="submenu">चतु:श्र्लोकी भागवत
		<div class="column"><ul>
			<li><a href="../../ebh/intro-eka.htm">श्रीएकनाथी भागवत</a></li>
			<li><a href="/ebh/bhram.htm">भावार्थ रामायण</a></li>
			<li><a href="/ebh/eka-gatha.htm">एकनाथ गाथा</a></li>
			<li><a href="/ebh/eka-chatubha.htm">चतु:श्लोकी भागवत</a></li>
			<li><a href="/ebh/shushkashtak.htm">शुष्काष्टक</a></li>
			<li><a href="/ebh/anandlahari.htm">आनंद लहरी</a></li>			
			<li><a href="/ebh/hastamalak.htm">हस्तमालक</a></li>
			<li><a href="/ebh/svatmasukh.htm">स्वात्मसुख</a></li>
			<li><a href="/ebh/haripath.htm">हरिपाठ</a></li>
		</ul></div></div>
		</li>			

		<li><a href="../../namdev/intro-namdev.htm">नामदेव महाराज</a></li>
		
		<li><a href="../../tuka/intro-tuka.htm">श्रीतुकाराम महाराज</a></li>

		<li><a class="pressed" href="../../hansa/intro-hansa.htm"><span>श्रीहंसराजस्वामी</span></a>
		<div class="submenu">
		<div class="column">
		<ul>
			<li><a href="../../hansa/aagam-parichay.htm"><span>आगमसार</span></a></li>

			<li><a href="../../hansa/laghuvv-parichay.htm">लघुवाक्यवृत्ति</a></li>
			
			<li><a href="../../hansa/sadachar.htm">सदाचार</a></li>
			
			<li><a href="../../hansa/vedeshvari-intro.htm"><span>वेदेश्वरी</span></a></li>			
		</ul></div></div>
		</li>

		<li><a class="pressed" href="../intro-shridhar.htm"><span>श्रीधरस्वामी(नाझरे)</span></a>
		<div class="submenu">
		<div class="column"><ul>
			<li><a href="../pp/pp-intro.htm"><span>पांडवप्रताप</span></a></li>

			<li><a href="../ramvijay/intro-ramvijay.htm">रामविजय</a></li>

			<li><a href="../intro-harivijay.htm"><span>हरिविजय</span></a></li>

			<li><a href="../intro-shivlila.htm">शिवलीलामृत</a></li>
		</ul></div></div>
		</li>

		<li><a href="../../harivarada/intro-dayarnava.htm">कृष्णदयार्णव</a></li>

		<li><a class="pressed" href="../../shankar/intro-shankar.htm"><span>श्रीमत् शंकराचार्य</span></a>
		<div class="submenu">
		<div class="column"><ul>
			<li><a href="../../shankar/advaitanubhuti.htm">अद्वैतानुभुति</a></li>
			<li><a href="../../shankar/dashashloki.htm">दशश्लोकी</a><br><br></li>
			<li><a href="../../shankar/yogatara.htm">योगतारावली</a></li>
			<li><a href="../../shankar/slstotra.htm">सौंदर्यलहरी</a></li>
			<li><a href="../../shankar/vakyasudha.htm">वाक्यसुधा</a></li>
			<li><a href="../../shankar/vmani/vmani.htm">विवेकचूडामणि</a></li>
		</ul></div></div>
		</li>

		
</ul></div></div>
</li>

<li class="topmenu"><a class="pressed" href="../../shri/prastavik1.htm" target="_blank" style="height:16px;line-height:16px;"><span>श्रीब्रह्मचैतन्य</span></a>
</li>

<li><a class="pressed" href="../../stotrani/intro-stotrani.htm"><span>स्तोत्राणि</span></a>
		<div class="submenu">
		<div class="column">
		<ul>
			<li><a href="../../stotrani/intro-stotrani.htm"><span>प्रस्तावना</span></a></li>
			<li><a href="../../stotrani/vishnu/intro-vishnu.htm"><span>श्रीविष्णुसहस्रनाम</span></a></li>	
			<li><a href="/stotrani/intro-"><span>श्रीगणेश</span></a></li>
			<li><a href="/stotrani/intro-"><span>श्रीराम</span></a></li>
			<li><a href="/stotrani/intro-"><span>श्रीकृष्ण</span></a></li>
			<li><a href="/stotrani/intro-"><span>श्रीशिव</span></a></li>
			<li><a href="/stotrani/intro-"><span>श्रीगायत्री</span></a></li>
			<li><a href="/stotrani/intro-"><span>श्रीललितात्रिपुरसुंदरी</span></a></li>
			<li><a href="/stotrani/intro-"><span>श्रीलक्ष्मी</span></a></li>		
			<li><a href="/stotrani/intro-"><span>श्रीसरस्वती</span></a></li>
			<li><a href="/stotrani/intro-"><span>श्रीदुर्गा</span></a></li>
		</ul></div></div>
</li>

<li><a class="pressed" href="/suktani/intro-suktani.htm"><span>सूक्तानि</span></a>
		<div class="submenu">
		<div class="column">
		<ul>
			<li><a href="/suktani/intro-suktani.htm"><span>प्रस्तावना</span></a></li>
			<li><a href="/suktani/intro-vishnu.htm"><span>पुरुषसूक्तम् </span></a></li>	
			<li><a href="/suktani/intro-aadimayagita.htm">श्रीसूक्तम्<span></span></a></li>
			<li><a href="/suktani/intro-avadhoot.htm"><span>नारायणसूक्तम्</span></a></li>
			<li><a href="/suktani/intro-avgita.htm"><span>विष्णुसूक्तम्</span></a></li>
			<li><a href="/suktani/intro-avgita.htm"><span>अग्निसूक्तम्</span></a></li>			
			<li><a href="/suktani/intro-ishvargita.htm"><span>नासदीयसूक्तम्</span></a></li>
			<li><a href="/suktani/intro-uddhavgita.htm"><span>नवग्रहसूक्तम्</span></a></li>
			<li><a href="/suktani/intro-ganeshgita.htm"><span>नक्षत्रसूक्तम्</span></a></li>
			<li><a href="/suktani/intro-devigita.htm"><span>हिरण्यगर्भसूक्तम्</span></a></li>		
			<li><a href="/suktani/ramagita/ramagita.htm"><span>देवीसूक्तम्</span></a></li>
			<li><a href="/suktani/shivagita/intro-shivagita.htm">दुर्गासूक्तम्<span></span></a></li>
			<li><a href="/suktani/shivagita/intro-shivagita.htm">सरस्वतीसूक्तम्<span></span></a></li>
			<li><a href="/suktani/shivagita/intro-shivagita.htm">मेधासूक्तम्<span></span></a></li>
			<li><a href="/suktani/shivagita/intro-shivagita.htm">भूसूक्तम्<span></span></a></li>			
		</ul></div></div>
		</li>

<li class="topmenu"><a class="pressed" href="../../intro-misc.htm" style="height:16px;line-height:16px;"><span>संकीर्ण ग्रंथ</span></a>
	<div class="submenu">
	<div class="column"><ul>
		<li><a class="pressed" href="../../gita/intro-vvg.htm"><span>विविधा गीता</span></a>
		<div class="submenu">
		<div class="column">
		<ul>
			<li><a href="../../gita/intro-vvg.htm"><span>प्रस्तावना</span></a></li>
			<li><a href="../../gita/intro-bg.htm"><span>भगवद्‍गीता गीता </span></a></li>	
			<li><a href="../../gita/intro-aadimayagita.htm"><span>आदिमाया गीता </span></a></li>
			<li><a href="../../gita/intro-avadhoot.htm"><span>अवधूत गीता </span></a></li>
			<li><a href="../../gita/intro-avgita.htm"><span>अष्टावक्र गीता </span></a></li>
			<li><a href="/gita/intro-ishvargita.htm"><span>ईश्वर गीता </span></a></li>
			<li><a href="/gita/intro-uddhavgita.htm"><span>उद्धव गीता </span></a></li>
			<li><a href="../../gita/intro-ganeshgita.htm"><span>गणेश गीता </span></a></li>
			<li><a href="../../gita/intro-devigita.htm"><span>देविगीता </span></a></li>		
			<li><a href="../../gita/ramagita/ramagita.htm"><span>रामगीता </span></a></li>
			<li><a href="../../gita/shivagita/intro-shivagita.htm"><span>शिवगीता </span></a></li>
		</ul></div></div>
		</li>
		
		<li><a href="../../rudra/intro-rudra.htm">रुद्रार्थ</a></li>
		<li><a href="../../ss/ss-01.htm">सनत्सुजातीय</a></li>
		
		<li><a class="pressed" href="../../pdashi/intro-pd.htm"><span>पंचदशी</span></a>
  		<div class="submenu">
		<div class="column"><ul>
			<li><a href="../../pdashi/intro-pd.htm"><span>प्रस्तावना </span></a></li>
			<li><a href="../../pdashi/pd01.htm"><span>१-तत्त्वविवेकः </span></a></li>
			<li><a href="../../pdashi/pd02.htm"><span>२-भूतविवेकः </span></a></li>
			<li><a href="../../pdashi/pd03.htm"><span>३-पञ्चकोषविवेकः </span></a></li>
			<li><a href="../../pdashi/pd04.htm"><span>४-द्वैतविवेकः </span></a></li>
			<li><a href="../../pdashi/pd05.htm"><span>५-महावाक्यविवेकः </span></a></li>
			<li><a href="../../pdashi/pd06.htm"><span>६-चित्रदीपः </span></a></li>
			<li><a href="../../pdashi/pd07.htm"><span>७-तृप्तिदीपः </span></a></li>
			<li><a href="../../pdashi/pd08.htm"><span>८-कूटस्थ दीपः </span></a></li>
			<li><a href="../../pdashi/pd09.htm"><span>९-ध्यानदीपः </span></a></li>
			<li><a href="../../pdashi/pd10.htm"><span>१०-नाटक दीपः </span></a></li>
			<li><a href="../../pdashi/pd11.htm"><span>११-ब्रह्मानन्दे योगानन्दः </span></a></li>
			<li><a href="../../pdashi/pd12.htm"><span>१२-ब्रह्मानन्दे आत्मानन्दः</span></a></li>
			<li><a href="../../pdashi/pd13.htm"><span>१३-ब्रह्मानन्दे अद्वैतानन्दः </span></a></li>
			<li><a href="../../pdashi/pd14.htm"><span>१४-ब्रह्मानन्दे विद्यानन्दः </span></a></li>
			<li><a href="../../pdashi/pd15.htm"><span>१५-ब्रह्मानन्दे विषयानन्दः </span></a></li>
		</ul></div></div>
		</li>

		<li><a href="../../nbs/nbs.htm">नारद भक्तिसूत्रे</a></li>
		<li><a onclick="return false;" title="Not Active" class="inactiv" href="../../stillworking.htm">शांडिल्य भक्तिसूत्रे</a></li>
		<li><a href="../../vmani/vmani.htm"><span>विवेकचूडामणि</span></a></li>
	</ul></div></div>
</li>

<li class="topmenu"><a class="pressed" href="../../shodh.htm" target="_blank" style="height:16px;line-height:16px;"><span>शब्दशोध</span></a>
	</li>

<li class="toplast"><a href="#">संपर्क</a></li>
<!--    <a href="/contact.php" style="height:16px;line-height:16px;">    -->  
</ul>

</body></td></tr></table>

<!--
<p class="_css3m"><a href="http://css3menu.com/">CSS Drop Down Menus Tutorial Css3Menu.com</a></p>
 End css3menu.com BODY section -->


</html>


<body bgcolor="#A7B0EF">
<table width="80%" border="0" align="center" bgcolor="#ffeeff">
<tr><td>

<div class="pre">
<a href="shivlila-08.htm">मागचा अध्याय</a>
</div>
<div class="nex">
<a href="shivlila-10.htm">पुढचा अध्याय</a>
</div><br clear="all">
<p class="hdr3"><br>
॥ श्रीधरस्वामीकृत ॥ <br></p> 
<p class="hdr1">
॥ श्रीशिवलीलामृत ॥ <br></p>

<p class="hdr3">
॥ अध्याय नववा ॥ </p>

<p class="hdr3">
भस्ममहिमा  </p>

<div class="svi">
श्रीगणेशाय नमः ॥ <br>
जेथे शिवनामघोष निरंतर । तेथे कैंचे जन्ममरणसंसार । <br>
तिही कळिकाळ जिंकिला समग्र । शिवशिवछंदेकरूनिया ॥ १ ॥ <br>
पाप जळावया निश्चिती । शिवनामी आहे ज्याची आसक्ती । <br>
त्यासी नाही पुनरावृत्ती । तो केवळ शिवरूप ॥ २ ॥ <br>
जैसे प्राणियाचे चित्त । विषयी गुंतले अत्यंत । <br>
तैसे शिवनामी होता रत । तरी बंधन कैचे तया ॥ ३ ॥ <br>
धन इच्छा धरूनि चित्ती । धनाढ्याची करिती स्तुती । <br>
तैसे शिवनामी प्रवर्तती । तरी जन्ममरण कैचे तया ॥ ४ ॥ <br>
राज्यभांडारीचे धन । साधावया करिती यत्न । <br>
तैसे शिवचरणी जडले मन । तरी संकट विघ्न कैचे तया ॥ ५ ॥ <br>
धन्य ते शिवध्यानी रत । येचिविषयी कथा अद्भुत । <br>
नैमिषारण्यी सांगत । सूत शौनकादिकांप्रती ॥ ६ ॥ <br>
वामदेव नामे महाज्ञानी । शिवध्यानी रत विचरे काननी । <br>
एकाकी निर्माय शांत दांत जनी । त्रिविधभेदरहित जो ॥ ७ ॥ <br>
दिशा जयाचे अंबर । भस्मचर्चित दिगंबर । <br>
निराहार निरंतर । एकलाचि हिंडतसे ॥ ८ ॥ <br>
काय करावे कोठे जावे । काय घेवोनि काय त्यजावे । <br>
विश्व शिवमय आघवे । खेद मोह भेद नाही ॥ ९ ॥ <br>
अक्रोध वैराग्य इंद्रियदमन । क्षमा दया कृपा समान । <br>
निर्लोभ दाता भय शोक मान । काळत्रयी न धरीच ॥ १० ॥ <br>
गृहापत्यदारावर्जित । कोणी एक परिग्रह नाही सत्य । <br>
कायावाचामनोदंडयुक्त । मौनी न बोले इतरांसी ॥ ११ ॥ <br>
ज्ञानचर्चा शिवस्मरण । त्यावीण नेणेचि भाषण । <br>
या नाव बोलिजे मौन । भेदाभेदरहित जो ॥ १२ ॥ <br>
सर्वांच्या अनुग्रहास्तव । ते स्वरूप धरोनि विचरे शिव । <br>
जडजीव तारावया सर्व । विचरे सृष्टी स्वइच्छे ॥ १३ ॥ <br>
कार्याकार्य सारूनि कारण । आत्मस्वरूपी पावला समाधान । <br>
देहत्रयरहित विधिनिषेधहीन । प्रवृत्तिनिवृत्तिवेगळा ॥ १४ ॥ <br>
निरंकुश जो निःसंग । जैसा ब्रह्मारण्यी विचरे मातंग । <br>
तयाची रीति अभंग । वेदशास्त्र वर्णिती ॥ १५ ॥ <br>
तो स्वरूपी सदा समाधिस्थ । गगन तेही अंगासी रुतत । <br>
म्हणून तेही परते सारीत । हेतुदृष्टांतवर्जित जो ॥ १६ ॥ <br>
तेणे तेजाचे दाहकत्व जाळिले । उर्वीचे कठिणत्व मोडिले । <br>
चंचलत्व हिरोनि घेतले । प्रभंजनाचे तेणे पै ॥ १७ ॥ <br>
आर्द्रत्व पूर्ण निरसोन । धुवोनि शुद्ध केले जीवन । <br>
एवं पिंडब्रह्मांड जाळून । भस्म अंगी चर्चिले ॥ १८ ॥ <br>
ऐसा तो अमूर्तामूर्त । केवळ शुक की जडभरत । <br>
क्रौंचारण्यी विचरत । सर्वही देखत शिवरूप ॥ १९ ॥ <br>
तो एक ब्रह्मराक्षस धावत । महाभयानक शरीर अद्भुत । <br>
कपाळी शेंदूर जिव्हा लळलळित । भयानक मुखाबाहेरी ॥ २० ॥ <br>
खदिरांगार तैसे नेत्र । बहुत जीव भक्षिले अपरिमित । <br>
क्षुधित तृषित पापी कुपात्र । अकस्मात पातला ॥ २१ ॥ <br>
महाहिंसक सर्वभक्षक । तेणे वामदेव देखिला पुण्यश्लोक । <br>
धावोनिया एकाएक । कंठी घालीत मिठी त्याच्या ॥ २२ ॥ <br>
लोह परिसासी झगटतां पूर्ण । तत्काळ होय दिव्य सुवर्ण । <br>
तेवी त्याच्या अंगस्पर्शेकरून । मति पालटली तयाची ॥ २३ ॥ <br>
वामदेवअंगीचे भस्म । त्याच्या अंगी लागले उत्तम । <br>
सत्त्ववृत्ति झाली परम । असुर भाव पालटला ॥ २४ ॥ <br>
आपुल्या अंगी झगटोन । उद्धरला पिशिताशन । <br>
हे त्यासी नाहीच भान । समाधिस्थ सर्वदा ॥ २५ ॥ <br>
नेणे सुखदुःख शीतोष्ण । लोक निंदिती की वंदिती पूर्ण । <br>
शरीरी भोग की रोग दारुण । हेही नेणे कदा तो ॥ २६ ॥ <br>
मी हिंडतो देशी की विदेशी । हेही स्मरण नाही त्यासी । <br>
तो ब्रह्मानंद सौख्यराशी । विधिनिषेधी स्पर्शेना ॥ २७ ॥ <br>
ऐसा तो योगींद्र निःसीम । त्याच्या अंगस्पर्शे पापे झाली भस्म । <br>
दिव्यरूप होवोनि सप्रेम । चरणी लागला तयाच्या ॥ २८ ॥ <br>
सहस्र जन्मींचे झाले ज्ञान । त्यासी आठव झाला संपूर्ण । <br>
मानससरोवरी उदकपान । करिता काक हंस होय ॥ २९ ॥ <br>
की हाटकनदीतीरी देख । पडता पाषाण काष्ठादिक । <br>
दिव्य कार्तस्वर होय सुरेख । तेवी राक्षस पै झाला ॥ ३० ॥ <br>
की करिता सुधारसपान । तेथे सहजचि आले देवपण । <br>
की शशिकिरणस्पर्शेकरून । द्रवे जैसा चंद्रकांत ॥ ३१ ॥ <br>
की रवि उगवता निःशेष । निशा सरे प्रकटे प्रकाश । <br>
तैसा उद्धरला राक्षस । स्तवन करी तयाचे ॥ ३२ ॥ <br>
म्हणे गुरुवर्या ऐक पूर्ण । मी तव दर्शने झालो पावन । <br>
तुजसी करिता संभाषण । वाटते पावेन शिवपदा ॥ ३३ ॥ <br>
मज सहस्रजन्मीचे झाले ज्ञान । परी पंचवीस जन्मांपासून । <br>
पापे घडली जी दारुण । ती अनुक्रमे सांगतो ॥ ३४ ॥ <br>
पूर्वी मी राजा दुर्जय । यौवनमदे अति निर्दय । <br>
परम दुराचारी होय । ब्राह्मण प्रजा पीडीत ॥ ३५ ॥ <br>
प्रजेसी नित्य करी मार । आवडे तैसा विचरे स्वेच्छाचार । <br>
वेद पुराण शास्त्र । कैसे आहे मी नेणे ॥ ३६ ॥ <br>
स्वप्नीही नेणे कदा धर्म । ब्रह्महत्यादि पापे केली परम । <br>
नारी अपूर्व आणून उत्तम । नित्य नूतन भोगी मी ॥ ३७ ॥ <br>
ऐशा स्त्रिया असंख्य भोगून । बंदी घालून केले रक्षण । <br>
सर्व देश धुंडोन । स्त्रिया नूतन आणवी ॥ ३८ ॥ <br>
एकदा भोग देऊन । दुसर्‍याने तिचे न पाहे वदन । <br>
त्या बंदी रडती आक्रंदून । शाप देती मजलागी ॥ ३९ ॥ <br>
विप्र पळाले राज्यातून । पट्टणे ग्रामे खेटके जाण । <br>
इतुकीही धुंडोन । स्त्रिया धरून आणिल्या ॥ ४० ॥ <br>
भोगिल्या तीन शते द्विजनारी । चार शते क्षत्रियकुमारी । <br>
वैश्यस्त्रिया सुंदरी । दहा शते भोगिल्या ॥ ४१ ॥ <br>
शूद्रांच्या सहस्र ललना । चांडालनारी चार शते जाणा । <br>
त्यावरी अपवित्र मांगकन्या । सहस्र एक भोगिल्या ॥ ४२ ॥ <br>
चर्मककन्या पाच शत । रजकांच्या चार शते गणित । <br>
वारांगना असंख्यात । मिती नाही तयाते ॥ ४३ ॥ <br>
पांच शते महारिणी । तितक्याच वृषली नितंबिनी । <br>
यावेगळ्या कोण गणी । इतर वर्ण अष्टादश ॥ ४४ ॥ <br>
इतुक्या कामिनी भोगून । तृप्त नव्हे कदा मन । <br>
नित्य करी मद्यपान । अभक्ष्य तितुके भक्षिले ॥ ४५ ॥ <br>
ऐसे भोगिता पापभोग । मज लागला क्षयरोग । <br>
मृत्यु पावलो सवेग । कृतांतदूत धरोनि नेती ॥ ४६ ॥ <br>
यमपुरीचे दुःख अपार । भोगिले म्या अतिदुस्तर । <br>
तप्त ताम्रभूमि तीवर । मजलागी चालविले ॥ ४७ ॥ <br>
लोहस्तंभ तप्त करून । त्यासी नेऊन देवविती आलिंगन । <br>
माझे घोर कर्म जाणून । असिपत्रवनी हिंडविती ॥ ४८ ॥ <br>
कढईत तेल झाले तप्त । त्यात नेऊन बुडवीत । <br>
तोंडी घालिती नरक मूत्र । पाप बहुत जाणोनि ॥ ४९ ॥ <br>
महाक्षार कटुरस आणोनी । मुखी घालिती पासले पाडोनी । <br>
तीक्ष्ण चंचूचे गृध्र येवोनी । नेत्र फोडिती एकसरे ॥ ५० ॥ <br>
कुंभीपाकी घालोनि शिजविती । कर्णी तप्त लोहदंड दडपिती । <br>
अहा तेथीची जाचणी किती । सांगो आता गुरुवर्या ॥ ५१ ॥ <br>
तेथे रक्तकुंड रेतकुंड दारुण । त्यात पचविती कित्येक दिन । <br>
मांस तोडिती सांडसेकरून । वरी शिंपिती क्षारोदक ॥ ५२ ॥ <br>
जिव्हा नासिक आणि कर्ण । तीक्ष्ण शत्रे टाकिती छेदून । <br>
हस्त पाद खंडून । पोट फोडिती क्रूर शत्रे ॥ ५३ ॥ <br>
अंगाचा काढिती भाता । तप्त शस्त्र रोविती माथा । <br>
शिश्न छेदून गुदद्वारी अवचिता । तप्त अर्गळा घालिती ॥ ५४ ॥ <br>
सर्वांगासी टिपर्‍या लावून । सवेच करिती पाशबंधन । <br>
पृष्ठीकडे वाकवून । चरणी ग्रीवा बांधिती ॥ ५५ ॥ <br>
बोटी बोटी सुया रोवून । पाषाणे वृषण करिती चूर्ण । <br>
हस्तपायी आणून । पाषाणबेडी घालिती ॥ ५६ ॥ <br>
सहस्र वर्षे न लगे अंत । ऐशिया नरकी बुडवीत । <br>
एक येवोनि पाडिती दात । पाश घालिती ग्रीवेसी ॥ ५७ ॥ <br>
आपुली विष्ठामूत्र । बळेच भक्षविती यमदूत । <br>
सवेच अंगाचे तुकडे पाडीत । दोष अमित जाणोनी ॥ ५८ ॥ <br>
श्यामशबल श्वान लावून । चरचरा टाकिती फाडून । <br>
एक शिरास्थी काढिती ओढून । एक मांस उकरिती ॥ ५९ ॥ <br>
लोहार्गळा उष्ण तीव्र । पृष्ठी हृदयी करिती मार । <br>
उखळी घालोनि सत्वर । लोहतप्तमुसळे चेचिती ॥ ६० ॥ <br>
तीक्ष्ण औषधीचे रस आणिती । नासिकाद्वारे आत ओतिती । <br>
सवेचि वृश्चिककूपी टाकिती । बहुत विपत्ती भोगिल्या ॥ ६१ ॥ <br>
ज्याचे विष परम दुर्धर । ऐसे अंगास डसविती विखार । <br>
अग्निशिखा लावोनि सत्वर । हे शरीर भाजिले ॥ ६२ ॥ <br>
अंतरिक्ष असिधारे बैसवून । पायी बांधिती जड पाषाण । <br>
सवेचि पर्वतावरी नेऊन । ढकलूनि देती निर्दयपणे ॥ ६३ ॥ <br>
आतडी काढून निश्चिती । ज्याची त्याजकडोन भक्षविती । <br>
ऊर्ध्व नेवोनि टांगिती । आपटती क्रोधभरे ॥ ६४ ॥ <br>
लोहकंटकी उभे करून । करिती इंगळांचे आंथरूण । <br>
मस्तकी घालूनिया पाषाण । फोडोनि टाकिती मस्तक ॥ ६५ ॥ <br>
लोहचणक करूनि तप्त । खा खा म्हणोनि दूत मारीत । <br>
ओष्ठ धरोनि फाडीत । तप्त सळ्या नाकी खोविती ॥ ६६ ॥ <br>
उफराटे टांगून । ग्रीवेसी बांधोनि थोर पाषाण । <br>
रीस व्याघ्रादिक आणोन । विदारिती त्याहाती ॥ ६७ ॥ <br>
गजपदाखाली चूर्ण । करविती तप्तनीरप्राशन । <br>
अष्टांगे कर्वतून । वेगळाली टाकिती ॥ ६८ ॥ <br>
भयानक भूते भेडसाविती । लिंग छेदूनि खा म्हणती । <br>
सांधे ठायी ठायी मोडिती । तीक्ष्ण शत्रेकरूनिया ॥ ६९ ॥ <br>
भूमीत रोवोनिया शरीर । करिती बहुत शरमार । <br>
सवेचि शूळ परम तीव्र । त्यावरी पालथे घालिती ॥ ७० ॥ <br>
वरी मारिती मुसळघाये । मग पाषाण बांधोनि लवलाहे । <br>
नरकवापीत टाकिती पाहे । अंत न लागे उतरता ॥ ७१ ॥ <br>
काचा शिसे यांचा रस करून । बळेचि करविती प्राशन । <br>
तेथे जात नाही कदा प्राण । यातना दारुण भोगिता ॥ ७२ ॥ <br>
ऐशा तीन सहस्र वर्षेपर्यंत । नरकयातना भोगिल्या बहुत । <br>
त्यावरी मज ढकलोनि देत । व्याघ्रजन्म पावलो ॥ ७३ ॥ <br>
दुसरे जन्मी झालो अजगर । तिसरे जन्मी वृक भयंकर । <br>
चौथे जन्मी सूकर । सरडा झालो पाचवा ॥ ७४ ॥ <br>
सहावे जन्मी सारमेय सबळ । सातवे जन्मी शृगाल । <br>
आठव्याने गवय विशाळ । गुरुवर्या मी झालो ॥ ७५ ॥ <br>
नववे जन्मी मर्कट प्रसिद्ध । दहावे जन्मी झालो गर्दभ निषिद्ध । <br>
त्यावरी नकुळ मग वायस विविध । तेरावे जन्मी बक झालो ॥७६॥<br>
चौदावे जन्मी वनकुक्कुट । त्यावरी गीध झालो पापिष्ठ । <br>
मग मार्जारयोनी दुष्ट । मंडूक त्यावरी जाण पा ॥ ७७ ॥ <br>
अठरावे जन्मी झालो कूर्म । त्यावरी मत्स्य झालो दुर्गम । <br>
सवेचि पावलो मूषकजन्म । उलूक त्यावरी झालो मी ॥ ७८ ॥ <br>
बाविसावे जन्मी वनद्विरद । त्यावरी उष्ट्रजन्म प्रसिद्ध । <br>
मग दुरात्मा निषाद । आता राक्षस जन्मलो ॥ ७९ ॥ <br>
सहस्रजन्मींचे ज्ञान । झाले स्वामी मज पूर्ण । <br>
तव दर्शनाच्या प्रतापेकरून । पावन झालो स्वामिया ॥ ८० ॥ <br>
गंगास्नाने जळे पाप । अत्रिनंदन हरी ताप । <br>
सुरतरु दैन्य अमूप । हरीत दर्शनेकरूनिया ॥ ८१ ॥ <br>
पाप ताप आणि दैन्य । संतसमागमे जाय जळून । <br>
यावरी वामदेव योगींद्र वचन । बोलता झाला तेधवा ॥ ८२ ॥ <br>
एक विप्र होता महाअमंगळ । शूद्रस्त्रियेसी रतला बहुत काल । <br>
तिच्या भ्रतारे साधूनि वेळ । जिवे मारिले द्विजाते ॥ ८३ ॥ <br>
ग्रामाबाहेर टाकिले प्रेत । कोणी संस्कार न करीत । <br>
तो यमदूती नेला मारीत । जाच बहुत भोगीतसे ॥ ८४ ॥ <br>
इकडे शिवसदन उत्तम । त्यापुढे पडिले असे भस्म । <br>
महाशिवरात्रिदिवशी सप्रेम । भक्त पूजना बैसले ॥ ८५ ॥ <br>
त्या भस्मात श्वान सवेग । येऊनि बैसले पाहे शिवलिंग । <br>
भस्मचर्चित त्याचे अंग । जात मग त्वरेने ॥ ८६ ॥ <br>
पडिले होते विप्रप्रेत । त्यावरी गेले अकस्मात । <br>
कुणपास भस्म लागत । पापरहित झाला तो ॥ ८७ ॥ <br>
तो यमदूती नरकातूनि काढिला । शिवदूती विमानी वाहिला । <br>
कैलासासी जावोनि राहिला । संहारिला पापसमूह ॥ ८८ ॥ <br>
ऐसे हे पवित्र शिवभूषण । त्याचे न वर्णवे महिमान । <br>
राक्षस पुसे कर जोडून । भस्ममहिमा सांगा कैसा ॥ ८९ ॥ <br>
भस्म कोणते उत्तम । शिवभक्ती लावावे कैसा नेम । <br>
यावरी वामदेव उत्तम । चरित्र सांगे शिवाचे ॥ ९० ॥ <br>
मंदरगिरी परम पवित्र । उंच योजने अकरा सहस्र । <br>
त्यावरी एकदा त्रिनेत्र । देवांसहित पातला ॥ ९१ ॥ <br>
यक्षगण गंधर्व किन्नर । चारण पिशाच गुह्यक समग्र । <br>
देव उपदेव पवित्र । महेशा वेधून बैसले ॥ ९२ ॥ <br>
मरुद्गण पितृगण समस्त । एकादश रुद्र द्वादशादित्य । <br>
अष्ट वसु अष्ट भैरव सत्य । अष्ट दिक्पाळ पातले ॥ ९३ ॥ <br>
अठ्याऐंशी सहस्र ऋषीश्वर । साठ सहस्र वालखिल्य ब्रह्मपुत्र । <br>
पाताळनाग पृथ्वीचे नृपवर । शंकरा वेधूनि बैसले ॥ ९४ ॥ <br>
विष्णु विधि पुरंदर । शिवध्यान पाहती समग्र । <br>
भूतांचे मेळे अपार । मंदराचळी मिळाले ॥ ९५ ॥ <br>
सिंधुरवदन बीरभद्रकुमार । साठ कोटि गण समग्र । <br>
पुढे विराजे नंदिकेश्वर । दूसरा मांदार शुभ्र दिसे ॥ ९६ ॥ <br>
तेथे आले सनत्कुमार । साष्टांग करूनि नमस्कार । <br>
स्तवन करूनि अपार । विभूतिधारणविधि पुसती ॥ ९७ ॥ <br>
यावरी बोले जाश्वनीळ । विभूति जाणा तेचि निर्मळ । <br>
शुद्ध करूनि गोमयगोळ । मृत्तिकाकणविरहित ॥ ९८ ॥ <br>
ते वाळवूनि उत्तम । मग करावे त्यांचे भस्म । <br>
शुद्ध विभूति मज परम । शिवगायत्रीने मंत्रिजे ॥ ९९ ॥ <br>
आधी अंगुष्ठे लाविजे ऊर्ध्व । मग मस्तकाभोवते वेष्टिजे शुद्ध । <br>
तर्जनी न लाविजे निषिद्ध । कनिष्ठिका वेगळी करावी | ॥ १०० ॥ <br>
दो बोटांनी लाविजे भाळी । अंगुष्ठे मध्यरेखा तेजागळी । <br>
ऐसे त्रिपुंड्रधारण चंद्रमौळी । सनत्कुमारा सांगत ॥ १०१ ॥ <br>
तर्जनी न लाविता सर्वांगी विभूति । त्रीबोटी लाविजे निश्चिती । <br>
येणे महत्पापे भस्म होती । शिवभूषणप्रसादे ॥ १०२ ॥ <br>
अगम्यागम सुरापान । ब्रह्महत्या गोहत्या अभक्ष्यभक्षण । <br>
महत्पापांचे पर्वत जाण । भस्मचर्चने भस्म होती ॥ १०३ ॥ <br>
ऐसा भस्माचा महिमा वामदेव । ब्रह्मराक्षसा सांगे सर्व । <br>
विमान आले अपूर्व । दिव्यरूप असुर झाला ॥ १०४ ॥ <br>
कैलासाप्रती जाऊन । राहिला शिवरूप होऊन । <br>
वामदेव पृथ्वीपर्यटन । स्वेच्छे करीत चालिला ॥ १०५ ॥ <br>
सत्संगाचा महिमा थोर । वामदेवासंगे तरला असुर । <br>
भस्मलेपने भाळनेत्र । सदा सुप्रसन्न भक्तांसी ॥ १०६ ॥ <br>
मंत्र तीर्थ द्विज देव । गुरु यज्ञ ज्योतिषी औषधी सर्व । <br>
येथे जैसा धरिती भाव । सिद्धि तैसी तयांसी ॥ १०७ ॥ <br>
पांचाळदेशी नृपनाथ । नाम जयाचे सिंहकेत । <br>
जैसा शक्रनंदन की तृतीय सुत । पृथादेवीचा पुरुषार्थी ॥ १०८ ॥ <br>
मृगयेस गेला तो भूपाळ । मागे चालत धुरंधर दळ । <br>
शबरांचेही मेळ । बहुसाल निघती तयासवे ॥ १०९ ॥ <br>
वनोवनी हिंडता भूपाळक । शबर एक परम भाविक । <br>
भग्न शिवालय एक । गेला त्यात निषाद तो ॥ ११० ॥ <br>
उन्मळोनी पडले दिव्य लिंग । पंचसूत्री रमणीय अभंग । <br>
सिंहकेतरायाते सवेग । दाविता झाला तेधवा ॥ १११ ॥ <br>
राजा म्हणे लिंग चांगले । परी पाहिजे भावे पूजिले । <br>
उगेचि देवार्चन मांडिले । दंभेकरूनि लौकिकी ॥ ११२ ॥ <br>
लौकिकी मिरवावया थोरपण । प्रतिमा ठेविल्या सोज्वळ करून । <br>
जेवी कासारे मांडिले दुकान । प्रतिमाविक्रय करावया ॥ ११३ ॥ <br>
ब्राह्मणवेष घेवोनि शुद्ध । यात्रेत हिंडती जैसे मैंद । <br>
की मार्गघ्न वाटेत साधुसिद्ध । वेष धरूनि बैसले ॥ ११४ ॥ <br>
काळनेमी साधुवेष धरून । वाटेत बैसला करावया विघ्न । <br>
एवं भावेवीण देवतार्चन । व्यर्थ काय दांभिक ॥ ११५ ॥ <br>
शबरासी म्हणे नृपसत्तम । तुज हे लिंग सापडले उत्तम । <br>
निषाद म्हणे पूजन क्रम । कैसा आहे सांग पा ॥ ११६ ॥ <br>
विनोदे बोले नृपवर । पूजेचे आहेत बहुत प्रकार । <br>
परी चिताभस्म पवित्र । नित्य नूतन आणावे ॥ ११७ ॥ <br>
चिताभस्मावीण । नैवेद्य करू नये समर्पण । <br>
हेचि मुख्य वर्म जाण । शैवलक्षण निष्ठेचे ॥ ११८ ॥ <br>
नृपवचन मानूनि यथार्थ । शबर लिंग घरा आणीत । <br>
शबरीस सांगे वृत्तान्त । हर्षभरित ते झाली ॥ ११९ ॥ <br>
सुमुहूर्ते शिवलिंग स्थापून । दोघे पूजिती एकनिष्ठेकरून । <br>
चिताभस्म नित्य नूतन । आणिती मेळवून साक्षेपे ॥ १२० ॥ <br>
एकार्ती होताचि सुंदरी । नैवेद्या आणीत झडकरी । <br>
उभयतां जोडल्या करी । शिवस्तवनी सादर ॥ १२१ ॥ <br>
ऐसे नित्य करिता पूजन । लोटले कित्येक दिन । <br>
त्यांची निष्ठा पहावया पूर्ण । केले नवल पंचवदने ॥ १२२ ॥ <br>
ऐसे एकदा घडोनि आले । चिताभस्म कोठे न मिळे । <br>
शबरे बहुत शोधिले । अपार क्रमिले भूमंडळ ॥ १२३ ॥ <br>
परतोनि सदनासी येत । शबरीस सांगे वृत्तान्त । <br>
तेही झाली चिंताक्रांत । म्हणे पूजन केवी होय ॥ १२४ ॥ <br>
केले शिवपूजन उत्तम । परी न मिळता चिताभस्म । <br>
तो शबर भक्तराज परम । नैवेद्य शिवासी अर्पिना ॥ १२५ ॥ <br>
शिवदीक्षा परम कठीण । निष्ठा पाहे उमारमण । <br>
शबरी म्हणे प्रियालागून । मी आपुले भस्म करिते आता ॥ १२६ ॥ <br>
पाकसदनी बैसोन । लावोनि घेते आता अग्न । <br>
ते चिताभस्म चर्चेन । सांबपूजन करावे ॥ १२७ ॥ <br>
मग शुचिर्भूत होवोनि शबरी । शिवध्यान स्मरण करी । <br>
अग्नि लावोनि झडकरी । भस्म करी कलेवर ॥ १२८ ॥ <br>
शबर घेवोन ते भस्म । चर्ची सदाशिवासी सप्रेम । <br>
परी नैवेद्य आणावया उत्तम । दुसरे कोणी नसेचि ॥ १२९ ॥ <br>
भोळा चक्रवर्ती उदार । तारावया धैर्य पाहे शंकर । <br>
आसन घालोनि शबर । परम सादर शिवार्चनी ॥ १३० ॥ <br>
शबरी उत्तम पाक करून । नित्य येत नैवेद्य घेवोन । <br>
शबर एकार्ती करोन । पूर्वाभ्यासे बोलावीत ॥ १३१ ॥ <br>
एकार्ती होताचि सदाशिवा । त्रुटी न वाजता नैवेद्य दावावा । <br>
विलंब होता महादेवा । क्षोभ हो अत्यंत पै होय ॥ १३२ ॥ <br>
सर्व अन्याय क्षमा करी शंकर । परी नैवेद्यासी होता उशीर । <br>
क्षोभोनि जातो श्रीशंकर । उशीर अणुमात्र सोसेना ॥ १३३ ॥ <br>
शबर आनंदमय शिवार्चनी । स्त्रियेने शरीर जाळिले हे नाठवे मनी<br>
म्हणे ललने नैवेद्य आणी । तव पाठीसी उभी घेवोनिया ॥ १३४ ॥ <br>
रंभा उर्वशी मेनका सुंदरी । त्याहनि दिव्यरूप झाली शबरी । <br>
चतुर्विध नैवेद्य करी । देत पतीच्या तेधवा ॥ १३५ ॥ <br>
नैवेद्य अर्पूनि शबर । पूजा झाली षोडशोपचार । <br>
दोघे जोडोनिया कर । स्तवन करिती शिवाचे ॥ १३६ ॥ <br>
जय जय अनंत ब्रह्मांडनायका । जय जय शिव मायाचक्रचालका । <br>
दुर्जनदमना मदनांतका । भवहारका भवानीपते ॥ १३७ ॥ <br>
पूजन झाले संपूर्ण । शबर पाहे स्त्री विलोकून । <br>
अलंकारमंडित सद्भुण । आपणही शिवरूप जाहला ॥ १३८ ॥ <br>
एक नीलकंठ वेगळा करून । शिवभक्त शिवसमान । <br>
तव आले दिव्य विमान । वाद्ये अपार वाजती ॥ १३९ ॥ <br>
येत दिव्य सुमनांचे परिमळ । आश्चर्य करी सिंहकेत नृपाळ । <br>
विमानी बैसवूनि तत्काळ । शिवपद पावली दोघेही ॥ १४० ॥ <br>
राव म्हणे विनोदेकरून । म्या सांगितले चिताभस्मपूजन । <br>
परी धन्य शबराचे निर्वाण । उद्धरोनि गेला कैलासा ॥ १४१ ॥ <br>
धन्य ते शबरी कामिनी । देह समर्पिला शिवार्चनी । <br>
एवं एकनिष्ठा देखिल्यावाचोनी । पिनाकपाणी प्रसन्न नव्हे | ॥ १४२ ॥ <br>
सिंहाकेतासी लागला तोचि छंद । सर्वदा शिवभजनाचा वेध । <br>
शिवलीलामृत प्रसिद्ध । श्रवण करी सर्वदा ॥ १४३ ॥ <br>
शिवरात्रि प्रदोष सोमवार । व्रते आचरे प्रीती नृपवर । <br>
शिवप्रीत्यर्थ उदार । धने वाटी सत्पात्री ॥ १४४ ॥ <br>
ऐसे करिता शिवभजन । सिंहकेत शिवरूप होवोन । <br>
शिवपदी राहिला जावोन । धन्य भजन निष्ठेचे ॥ १४५ ॥ <br>
शिवलीलामृतमंडपी सुरवाडली । चढत जात श्रीधरवाग्वल्ली । <br>
अहळबहळ पसरली । ब्रह्मानंदेकरूनिया ॥ १४६ ॥ <br>
ते छाया सघन अत्यंत । तेथे बैसोत शिवभक्त । <br>
प्रेमद्राक्षफळे पक्क बहुत । सदा सेवोत आदरे ॥ १४७ ॥ <br>
श्रीधरवरदा ब्रह्मानंदा । मृडानीहृदयाब्जमिलिंदा । <br>
कैवल्यपददायक अभेदा । लीला अगाध बोलवी पुढे ॥ १४८ ॥ <br>
शिवलीलामृत ग्रंथ प्रचंड । स्कंदपुराण ब्रह्मोत्तरखंड । <br>
परिसोत सज्जन अखंड । नवमाध्याय गोड हा ॥ १४९ ॥ <br>
॥ श्रीसांबसदाशिवार्पणमस्तु ॥ शुभं भवतु ॥ 
</div>
<clear></clear>
<br clear="left"><hr width="90%">

<div class="anu">

</div>
<clear></clear>
<br clear="left"><hr width="90%">

<p style="text-align:right;margin-right:30px; font-size:1.5em;"><a href="#top">GO TOP</a></p><br><br>
</td></tr></table></body></html>